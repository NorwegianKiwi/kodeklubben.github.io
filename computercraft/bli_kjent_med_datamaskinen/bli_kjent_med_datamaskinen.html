<html><head><meta charset="utf-8"/><meta name="viewport" content="width=device-width, initial-scale=1"/><title>Bli Kjent med Datamaskinen | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative (url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span>Forside</span></a><span>&nbsp;/&nbsp;</span><img src="../logo-black.png"/><a href="..">ComputerCraft</a></div><a title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" placeholder="Søk" class="form-control"/></form></div></div><div class="search"><h1>Søkeresultat</h1><div class="results"></div></div><div class="col-xs-12"><header class="clearfix"><img src="../logo-black.png" class="logo hidden-xs"/><h1 class="title">Bli Kjent med Datamaskinen</h1><div class="lesson-icons"><div class="level"><img title="Nivå 1" src="../../assets/img/level1.png"/><span>Introduksjon</span></div><a href=".." class="course"><img src="../logo-white.png"/><span>ComputerCraft</span></a><div class="pdf"><a href="/computercraft/bli_kjent_med_datamaskinen/bli_kjent_med_datamaskinen.pdf" title="Last ned PDF"><span class="icon"></span><span class="text">PDF</span></a></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>Vi begynner med å bygge en enkel datamaskin. Etter å ha brukt litt tid
på å bli kjent med hvordan datamaskinen virker, bruker vi den til å
låse opp en dør ved hjelp av passord.</p>
<p><figure><img src="bli_kjent_med_datamaskinen.png" alt=""></figure></p>
</section>
<section class="activity" id="steg-1-var-forste-datamaskin">
<h1 class="activity" id="steg-1-var-forste-datamaskin">Steg 1: Vår første datamaskin</h1>
<p><em>Vi begynner med å lage en datamaskin.</em></p>
<p>I utgangspunktet er det mye enklere å starte i <em>Creative Mode</em> når vi
skal lære å bruke datamaskinene, siden vi da slipper å bruke tid på å
samle materiale og slåss mot monstre. Vi vil derfor i fortsettelsen
anta at du er i <em>Creative Mode</em>, og kan plukke akkurat det du trenger
i inventory'et ditt.</p>
<p>Men først, for å vise at en datamaskin kan bygges på vanlig måte i
Minecraft:</p>
<section class="check" id="sjekkliste">
<h2 class="check" id="sjekkliste">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_0" disabled="true"><label for="cbx_0"> Trykk <code>E</code> for å åpne inventory'et ditt. Finn frem 7 <strong>Stone</strong>, 1
<strong>Redstone</strong> og 1 <strong>Glass pane</strong>.</label></p>
</li>
<li class="task-list-item">
<p><input type="checkbox" id="cbx_1" disabled="true"><label for="cbx_1"> Åpne et <strong>Crafting table</strong>, og legg ut materialet slik:</label></p>
<p><figure><img src="craft_computer.png" alt=""></figure></p>
</li>
<li class="task-list-item">
<p><input type="checkbox" id="cbx_2" disabled="true"><label for="cbx_2"> Legg den nye datamaskinen i den nederste raden i inventory'et ditt,
slik at du kan ta den på hånden. Lukk inventory'et.</label></p>
</li>
<li class="task-list-item">
<p><input type="checkbox" id="cbx_3" disabled="true"><label for="cbx_3"> Bruk talltastene til å velge datamaskinen, og høyreklikk for å lage
en datamaskin.</label></p>
</li>
</ul>
<p>I <em>Creative Mode</em> kan du også få tak i datamaskiner ved å trykke <code>E</code>,
deretter klikke <code>&gt;</code> for å gå til neste side, og til slutt velge fanen
med datamaskinsymbolet.</p>
<section class="protip" id="computercraft-datamaskiner">
<h3 class="protip" id="computercraft-datamaskiner">ComputerCraft datamaskiner</h3>
<p>Høyreklikk en datamaskin for å starte den opp. Den vil åpne en svart
skjerm med teksten <code>CraftOS</code> på toppen. Dette er
datamaskinens <em>kommandolinje</em>, og vi vil bruke den til å styre
datamaskinen med.</p>
</section>
</section>
<section class="check" id="sjekkliste-2">
<h2 class="check" id="sjekkliste-2">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_4" disabled="true"><label for="cbx_4"> Prøv å skriv <code>help</code> og trykk enter.</label></p>
<p>Du får nå se noen tips om hvordan du kan finne ut mer om
datamaskinen. For eksempel kan du skrive <code>programs</code> for å se en
liste over hvilke programmer som er på datamaskinen, eller <code>help programming</code> for å få noen tips til hvordan man programmerer
datamaskinen.</p>
</li>
<li class="task-list-item">
<p><input type="checkbox" id="cbx_5" disabled="true"><label for="cbx_5"> Skriv <code>programs</code> og trykk enter.</label></p>
<p>Mange av disse programmene er enkle programmer som lar deg undersøke
datamaskinen nærmere. Vi vil se på noen av dem i en senere leksjon.</p>
</li>
</ul>
</section>
</section>
<section class="activity" id="steg-2-vart-forste-program">
<h1 class="activity" id="steg-2-vart-forste-program">Steg 2: Vårt første program</h1>
<p><em>Det er nå på tide at vi skriver vårt første program.</em></p>
<p>Det er en lang tradisjon blant programmerere at det første programmet
de lager når de lærer et nytt språk skriver en trivelig melding til
skjermen. Vi følger den tradisjonen og begynner med et program som
heter <code>heiverden</code>.</p>
<section class="check" id="sjekkliste-3">
<h2 class="check" id="sjekkliste-3">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_6" disabled="true"><label for="cbx_6"> Start en datamaskin.</label></p>
</li>
<li class="task-list-item">
<p><input type="checkbox" id="cbx_7" disabled="true"><label for="cbx_7"> Skriv <code>edit heiverden</code> for å begynne å skrive på et nytt program som
heter <code>heiverden</code>.</label></p>
</li>
<li class="task-list-item">
<p><input type="checkbox" id="cbx_8" disabled="true"><label for="cbx_8"> I det nye vinduet, skriv</label></p>
<pre><code class="lua"><span class="hljs-built_in">print</span>(<span class="hljs-string">'Hei verden!'</span>)
</code></pre>
<p>Etter at du har skrevet dette så trykker du på <em>Ctrl</em>-tasten og
velger <code>Save</code>. Deretter trykker du <em>Ctrl</em> en gang til og velger
<code>Exit</code>.</p>
</li>
<li class="task-list-item">
<p><input type="checkbox" id="cbx_9" disabled="true"><label for="cbx_9"> Vi har nå laget vårt første program. Prøv å skriv <code>programs</code> og du
vil se at <code>heiverden</code> er på listen over programmer.</label></p>
</li>
<li class="task-list-item">
<p><input type="checkbox" id="cbx_10" disabled="true"><label for="cbx_10"> For å kjøre programmet vi har laget, skriver vi <code>heiverden</code> og
trykker enter.</label></p>
</li>
</ul>
<section class="challenge" id="prov-selv">
<h3 class="challenge" id="prov-selv">Prøv selv</h3>
<p>Klarer du å endre på programmet slik at det for eksempel sier hei til
deg, eller kanskje til de som sitter ved siden av deg?</p>
<p>Prøv å skriv <code>edit heiverden</code> en gang til. Da åpner programmet ditt
seg igjen, og du kan endre på det slik at det sier noe annet. Som
tidligere må du bruke <em>Ctrl</em>-tasten for å gå til menyen slik at du kan
lagre og avslutte endringene.</p>
</section>
</section>
</section>
<section class="activity" id="steg-3-litt-enkel-matematikk">
<h1 class="activity" id="steg-3-litt-enkel-matematikk">Steg 3: Litt enkel matematikk</h1>
<p><em>Vi skal nå bruke datamaskinen til å regne litt matematikk for oss, og
kanskje til og med få den til å se hvor flinke vi er til å regne.</em></p>
<p>Datamaskinene i ComputerCraft bruker et programmeringsspråk som heter
<strong>Lua</strong>. Dette er et ganske enkelt og fleksibelt språk som ofte brukes
inne i andre programmer. For eksempel kan også deler av Photoshop,
Wikipedia og World of Warcraft programmeres med Lua.</p>
<section class="protip" id="lua">
<h3 class="protip" id="lua">Lua</h3>
<p>Lua ble opprinnelig laget i Brasil på begynnelsen av 1990-tallet. På
universitetet i Rio de Janeiro brukte de tidligere et språk som het
<em>Simple Object Language</em> (SOL). Ordet <em>lua</em> er portugisisk og betyr
<em>måne</em>, noe de syntes var et fint navn som passet sammen med SOL.</p>
</section>
<section class="check" id="sjekkliste-4">
<h2 class="check" id="sjekkliste-4">Sjekkliste</h2>
<p>Vi skal nå prøve å skrive noen kommandoer direkte i Lua. Dette er en
fin måte å teste enkle ting på.</p>
<ul class="task-list">
<li class="task-list-item">
<p><input type="checkbox" id="cbx_11" disabled="true"><label for="cbx_11"> Skriv <code>lua</code> og trykk enter. Dette starter en <em>Lua-tolker</em> som vil
utføre hver enkelt kommando du skriver med en gang.</label></p>
</li>
<li class="task-list-item">
<p><input type="checkbox" id="cbx_12" disabled="true"><label for="cbx_12"> Vi begynner med kommandoen fra det første programmet vårt. Skriv
<code>print('Hei verden!')</code> og trykk enter. Skjer det samme som tidligere?</label></p>
</li>
<li class="task-list-item">
<p><input type="checkbox" id="cbx_13" disabled="true"><label for="cbx_13"> Som de aller fleste programmeringsspråk er Lua glad i å regne. Skriv
<code>1 + 1</code> og trykk enter.</label></p>
<p>Lua kjenner alle de vanlige matematikk-operasjonene. Prøv for
eksempel <code>17 - 8</code>, <code>3 * 4</code> eller <code>22 / 7</code>. Kjenner du igjen hva
hver av disse betyr?</p>
</li>
<li class="task-list-item">
<p><input type="checkbox" id="cbx_14" disabled="true"><label for="cbx_14"> Skriv <code>math.random(1, 10)</code> og trykk enter.</label></p>
<p>Dette skriver ut et tilfeldig tall mellom 1 og 10. Dette er et
eksempel på å kalle en <em>funksjon</em>, noe vi gjør ofte når vi
programmerer. I dette tilfellet heter funksjonen <code>random</code> og den
hører hjemme i <code>math</code>-<em>biblioteket</em>.</p>
</li>
</ul>
<section class="protip" id="funksjoner">
<h3 class="protip" id="funksjoner">Funksjoner</h3>
<p>Alle programmeringsspråk lar deg lage noe som kalles <em>funksjoner</em>.
Dette er en samling instruksjoner som utføres sammen slik at det blir
enklere å gjøre vanskelige ting. Lua kommer med innebygde funksjoner.
Vi har så langt sett <code>print</code> og <code>math.random</code> som eksempler på dette.
Senere vil vi også lære hvordan vi lager egne funksjoner.</p>
</section>
</section>
<section class="check" id="sjekkliste-5">
<h2 class="check" id="sjekkliste-5">Sjekkliste</h2>
<ul class="task-list">
<li class="task-list-item"><input type="checkbox" id="cbx_15" disabled="true"><label for="cbx_15"> Trykk pil opp-tasten slik at du kan kjøre <code>math.random(1, 10)</code> en
gang til. Trykk enter. Gjør dette flere ganger. Får du forskjellige
tall tilbake?</label></li>
<li class="task-list-item"><input type="checkbox" id="cbx_16" disabled="true"><label for="cbx_16"> Avslutt Lua-tolkeren ved å skrive <code>exit()</code> og trykk enter.</label></li>
</ul>
</section>
</section>
<section class="activity" id="steg-4-en-liten-matteprove">
<h1 class="activity" id="steg-4-en-liten-matteprove">Steg 4: En liten matteprøve</h1>
<p><em>Vi skal nå bruke de tilfeldige tallene til å lage et enkelt
spill. Underveis vil vi også lære litt om tester og løkker.</em></p>
<section class="check" id="sjekkliste-6">
<h2 class="check" id="sjekkliste-6">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_17" disabled="true"><label for="cbx_17"> Start et nytt program ved å skrive <code>edit mattetest</code> og trykk enter.</label></p>
</li>
<li class="task-list-item">
<p><input type="checkbox" id="cbx_18" disabled="true"><label for="cbx_18"> Skriv inn følgende program</label></p>
<pre><code class="lua"><span class="hljs-keyword">local</span> tall1 = math.random(<span class="hljs-number">2</span>, <span class="hljs-number">12</span>)
<span class="hljs-keyword">local</span> tall2 = math.random(<span class="hljs-number">2</span>, <span class="hljs-number">12</span>)
<span class="hljs-built_in">print</span>(<span class="hljs-string">'Hva er '</span> .. tall1 .. <span class="hljs-string">' ganger '</span> .. tall2 .. <span class="hljs-string">'?'</span>)
</code></pre>
<p>Pass på at du skriver de to punktumene <code>..</code> riktig. Disse betyr at
vi setter sammen tekst.</p>
</li>
<li class="task-list-item">
<p><input type="checkbox" id="cbx_19" disabled="true"><label for="cbx_19"> Lagre og avslutt editoren. Kjør programmet ved å skrive <code>mattetest</code>.</label></p>
<p>Blir du spurt om svaret på et gangestykke? Spør den om et annet
gangestykke om du kjører programmet en gang til? Hva skjer om du
prøver å svare?</p>
</li>
</ul>
<section class="protip" id="variabler">
<h3 class="protip" id="variabler">Variabler</h3>
<p>Vi har sett det meste i programmet vårt tidligere. <code>math.random</code> lager
tilfeldige tall, og <code>print</code> skriver en melding til skjermen. Det nye
er at vi bruker <em>variabler</em> til å huske verdiene av de tilfeldige
tallene. Den første linjen sier at vi vil ha et tilfeldig tall mellom
2 og 12. Dette tilfeldige tallet husker vi så med en variabel som
heter <code>tall1</code>. Ordet <code>local</code> foran variabelen sier at vi bare skal
huske variabelen i dette programmet (lokalt).</p>
</section>
</section>
<section class="check" id="sjekkliste-7">
<h2 class="check" id="sjekkliste-7">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_20" disabled="true"><label for="cbx_20"> Vi skal nå jobbe videre med programmet. Skriv <code>edit mattetest</code>
igjen, og legg til en linje nederst i programmet.</label></p>
<pre><code class="lua"><span class="hljs-keyword">local</span> tall1 = math.random(<span class="hljs-number">2</span>, <span class="hljs-number">12</span>)
<span class="hljs-keyword">local</span> tall2 = math.random(<span class="hljs-number">2</span>, <span class="hljs-number">12</span>)
<span class="hljs-built_in">print</span>(<span class="hljs-string">'Hva er '</span> .. tall1 .. <span class="hljs-string">' ganger '</span> .. tall2 .. <span class="hljs-string">'?'</span>)

svar = <span class="hljs-built_in">read</span>()                                 <span class="hljs-comment">-- ny linje</span>
</code></pre>
<p>Lagre, avslutt, og kjør programmet på nytt. Får du lov til å svare
nå? Funksjonen <code>read</code> brukes for å lese ting du skriver på
tastaturet.</p>
</li>
<li class="task-list-item">
<p><input type="checkbox" id="cbx_21" disabled="true"><label for="cbx_21"> Det neste vi vil er at programmet skal sjekke om vi svarer
riktig. For å gjøre dette vil vi bruke noe som heter
<code>if</code>-tester. Disse kan teste om noe er sant, og vi vil bruke dem for å
sjekke om det er sant at svaret ditt er likt med det faktiske
svaret. Legg til en <code>if</code>-test nederst i programmet ditt slik som
dette:</label></p>
<pre><code class="lua"><span class="hljs-keyword">local</span> tall1 = math.random(<span class="hljs-number">2</span>, <span class="hljs-number">12</span>)
<span class="hljs-keyword">local</span> tall2 = math.random(<span class="hljs-number">2</span>, <span class="hljs-number">12</span>)
<span class="hljs-built_in">print</span>(<span class="hljs-string">'Hva er '</span> .. tall1 .. <span class="hljs-string">' ganger '</span> .. tall2 .. <span class="hljs-string">'?'</span>)

svar = <span class="hljs-built_in">read</span>()

<span class="hljs-keyword">if</span> <span class="hljs-built_in">tonumber</span>(svar) == tall1 * tall2 <span class="hljs-keyword">then</span>  <span class="hljs-comment">-- alle linjer herifra</span>
    <span class="hljs-built_in">print</span>(<span class="hljs-string">'Ja, svaret er '</span> .. svar)      <span class="hljs-comment">-- og ned er nye</span>
<span class="hljs-keyword">else</span>
    <span class="hljs-built_in">print</span>(<span class="hljs-string">'Nei, det riktige svaret er '</span> .. tall1 * tall2)
<span class="hljs-keyword">end</span>
</code></pre>
<p>Kjør programmet igjen. Hva skjer når du svarer riktig? Hva skjer
når du svarer feil? Skjønner du hvorfor?</p>
</li>
<li class="task-list-item">
<p><input type="checkbox" id="cbx_22" disabled="true"><label for="cbx_22"> Det er kjedelig at vi hele tiden må starte programmet på nytt. Vi
lager derfor en løkke som kan spørre oss flere spørsmål hver gang vi
spiller. Her bruker vi en <code>for</code>-løkke som bare teller fra 1 til 5 for
å stille oss fem spørsmål.</label></p>
<pre><code class="lua"><span class="hljs-keyword">for</span> i = <span class="hljs-number">1</span>, <span class="hljs-number">5</span> <span class="hljs-keyword">do</span>                               <span class="hljs-comment">-- ny linje</span>
    <span class="hljs-keyword">local</span> tall1 = math.random(<span class="hljs-number">2</span>, <span class="hljs-number">12</span>)
    <span class="hljs-keyword">local</span> tall2 = math.random(<span class="hljs-number">2</span>, <span class="hljs-number">12</span>)
    <span class="hljs-built_in">print</span>(<span class="hljs-string">'Hva er '</span> .. tall1 .. <span class="hljs-string">' ganger '</span> .. tall2 .. <span class="hljs-string">'?'</span>)

    svar = <span class="hljs-built_in">read</span>()

    <span class="hljs-keyword">if</span> <span class="hljs-built_in">tonumber</span>(svar) == tall1 * tall2 <span class="hljs-keyword">then</span>
        <span class="hljs-built_in">print</span>(<span class="hljs-string">'Ja, svaret er '</span> .. svar)
    <span class="hljs-keyword">else</span>
        <span class="hljs-built_in">print</span>(<span class="hljs-string">'Nei, det riktige svaret er '</span> .. tall1 * tall2)
    <span class="hljs-keyword">end</span>
<span class="hljs-keyword">end</span>                                           <span class="hljs-comment">-- ny linje</span>
</code></pre>
<p>Test programmet ditt igjen. Blir du spurt om fem gangestykker? Kan
du forandre programmet slik at det spør om et annet antall
gangestykker? Kan du bruke en variabel som sier hvor mange
gangestykker programmet skal bruke?</p>
</li>
<li class="task-list-item">
<p><input type="checkbox" id="cbx_23" disabled="true"><label for="cbx_23"> Til slutt vil vi at programmet skal telle hvor mange riktige svar vi
klarer. For å gjøre dette bruker vi en ny variabel. Men denne gangen
vil vi endre verdien av variabelen etterhvert som svarer riktig.</label></p>
<pre><code class="lua"><span class="hljs-keyword">local</span> ant_stykker = <span class="hljs-number">5</span>                         <span class="hljs-comment">-- ny linje</span>
<span class="hljs-keyword">local</span> ant_riktig  = <span class="hljs-number">0</span>                         <span class="hljs-comment">-- ny linje</span>

<span class="hljs-keyword">for</span> i = <span class="hljs-number">1</span>, ant_stykker <span class="hljs-keyword">do</span>                     <span class="hljs-comment">-- endret linje</span>
    <span class="hljs-keyword">local</span> tall1 = math.random(<span class="hljs-number">2</span>, <span class="hljs-number">12</span>)
    <span class="hljs-keyword">local</span> tall2 = math.random(<span class="hljs-number">2</span>, <span class="hljs-number">12</span>)
    <span class="hljs-built_in">print</span>(<span class="hljs-string">'Hva er '</span> .. tall1 .. <span class="hljs-string">' ganger '</span> .. tall2 .. <span class="hljs-string">'?'</span>)

    svar = <span class="hljs-built_in">read</span>()

    <span class="hljs-keyword">if</span> <span class="hljs-built_in">tonumber</span>(svar) == tall1 * tall2 <span class="hljs-keyword">then</span>
        <span class="hljs-built_in">print</span>(<span class="hljs-string">'Ja, svaret er '</span> .. svar)
        ant_riktig = ant_riktig + <span class="hljs-number">1</span>           <span class="hljs-comment">-- ny linje</span>
    <span class="hljs-keyword">else</span>
        <span class="hljs-built_in">print</span>(<span class="hljs-string">'Nei, det riktige svaret er '</span> .. tall1 * tall2)
    <span class="hljs-keyword">end</span>
<span class="hljs-keyword">end</span>
                                         <span class="hljs-comment">-- ny linje nedenfor</span>
<span class="hljs-built_in">print</span>(<span class="hljs-string">'Du klarte '</span> .. ant_riktig .. <span class="hljs-string">' av '</span> .. ant_stykker)
</code></pre>
</li>
</ul>
<section class="challenge" id="prov-selv-2">
<h3 class="challenge" id="prov-selv-2">Prøv selv</h3>
<p>Kan du endre programmet slik at det spør om andre typer mattestykker?
For eksempel plusstykker, minusstykker eller delestykker?</p>
<p>For minusstykker, hvordan kan du lage tilfeldige <code>tall2</code> på en slik
måte at <code>tall2</code> aldri er større enn <code>tall1</code>?</p>
<p>For delestykker, hvordan kan du enkelt lage stykker som du vet går
opp, det vil si slik at svaret blir et helt tall?</p>
<p>Kan du bruke <code>math.random</code> og passende <code>if</code>-tester for å tilfeldig
velge hvilken type mattestykke det spørres om?</p>
</section>
</section>
</section>
<section class="activity" id="steg-5-passordlas-pa-en-dor">
<h1 class="activity" id="steg-5-passordlas-pa-en-dor">Steg 5: Passordlås på en dør</h1>
<p><em>Datamaskinene våre er jo en del av Minecraft. Vi skal nå se et enkelt
eksempel på hvordan vi kan koble dem sammen med resten av
Minecraft-verdenen rundt oss.</em></p>
<section class="check" id="sjekkliste-8">
<h2 class="check" id="sjekkliste-8">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_24" disabled="true"><label for="cbx_24"> Gå ut av datamaskinen ved å trykke <em>Esc</em>-knappen.</label></p>
</li>
<li class="task-list-item">
<p><input type="checkbox" id="cbx_25" disabled="true"><label for="cbx_25"> Samle sammen litt <strong>Stone</strong>, en <strong>Iron door</strong> og en <strong>Computer</strong>, og
lag en vegg hvor du setter inn en dør og med datamaskinen rett ved
siden av døren. Det skal se omtrent slik ut:</label></p>
<p><figure><img src="passord.png" alt=""></figure></p>
</li>
<li class="task-list-item">
<p><input type="checkbox" id="cbx_26" disabled="true"><label for="cbx_26"> Start datamaskinen.</label></p>
</li>
<li class="task-list-item">
<p><input type="checkbox" id="cbx_27" disabled="true"><label for="cbx_27"> Lag et nytt program som heter <code>passord</code>:</label></p>
<pre><code class="lua"><span class="hljs-keyword">local</span> passord = <span class="hljs-string">'kodeklubben'</span>

<span class="hljs-keyword">while</span> <span class="hljs-literal">true</span> <span class="hljs-keyword">do</span>
    <span class="hljs-built_in">print</span>(<span class="hljs-string">'Hva er passordet?'</span>)
    svar = <span class="hljs-built_in">read</span>()

    <span class="hljs-keyword">if</span> svar == passord <span class="hljs-keyword">then</span>
        <span class="hljs-built_in">print</span> <span class="hljs-string">'Riktig'</span>
    <span class="hljs-keyword">else</span>
        <span class="hljs-built_in">print</span> <span class="hljs-string">'Feil'</span>
    <span class="hljs-keyword">end</span>
<span class="hljs-keyword">end</span>
</code></pre>
<p>Dette programmet ligner ganske mye på <code>mattetest</code>-programmet vi
laget tidligere. Det er bare èn ny ting her som vi ikke har sett
tidligere, nemlig en <code>while</code>-løkke. Slike løkker vil fortsette å
gjøre ting om igjen så lenge noe er sant. I vårt tilfelle er dette
<em>noe</em> verdien <code>true</code> som alltid er sann. Det betyr at vi har laget
en <em>evig løkke</em>. Dette programmet vil fortsette å spørre oss om
passordet for alltid!</p>
</li>
<li class="task-list-item">
<p><input type="checkbox" id="cbx_28" disabled="true"><label for="cbx_28"> Kjør programmet. Oppfører programmet seg slik du hadde trodd? Husker
du passordet?</label></p>
</li>
</ul>
<section class="protip" id="avslutte-programmer">
<h3 class="protip" id="avslutte-programmer">Avslutte programmer</h3>
<p>For å avslutte dette programmet holder du inne <em>Ctrl</em> og <em>T</em> samtidig
i cirka ett sekund. Da avbrytes programmet, og teksten <code>Terminated</code>
skrives på skjermen. Dette fungerer både her og i andre programmer.</p>
</section>
</section>
<section class="check" id="sjekkliste-9">
<h2 class="check" id="sjekkliste-9">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_29" disabled="true"><label for="cbx_29"> Vi vil at døren skal åpne seg når vi skriver riktig passord. Dette
kan vi gjøre ved å bruke <strong>redstone</strong> som brukes for å overføre energi
i Minecraft. Endre programmet <code>passord</code> som følger:</label></p>
<pre><code class="lua"><span class="hljs-keyword">local</span> passord = <span class="hljs-string">'kodeklubben'</span>

<span class="hljs-keyword">while</span> <span class="hljs-literal">true</span> <span class="hljs-keyword">do</span>
    <span class="hljs-built_in">print</span>(<span class="hljs-string">'Hva er passordet?'</span>)
    svar = <span class="hljs-built_in">read</span>()

    <span class="hljs-keyword">if</span> svar == passord <span class="hljs-keyword">then</span>
        redstone.setOutput(<span class="hljs-string">'left'</span>, <span class="hljs-literal">true</span>)      <span class="hljs-comment">-- endret linje</span>
        sleep(<span class="hljs-number">5</span>)                              <span class="hljs-comment">-- endret linje</span>
        redstone.setOutput(<span class="hljs-string">'left'</span>, <span class="hljs-literal">false</span>)     <span class="hljs-comment">-- endret linje</span>
    <span class="hljs-keyword">end</span>
<span class="hljs-keyword">end</span>
</code></pre>
<p>Kjør programmet. Hva skjer nå når du skriver riktig passord?</p>
<p>Funksjonen <code>setOutput</code> i <code>redstone</code>-biblioteket skrur av eller på
litt <em>redstone</em>-energi som åpner døren. Her forteller <code>left</code>
hvilken side av datamaskinen døren står på. Du kan også bruke for
eksempel <code>right</code>, <code>top</code> eller <code>bottom</code>. Funksjonen <code>sleep</code> gjør at
datamaskinen sover, det vil si gjør ingenting. I dette tilfellet
sover datamaskinen i 5 sekunder, før energien skrus av igjen og
døren lukker seg.</p>
</li>
<li class="task-list-item">
<p><input type="checkbox" id="cbx_30" disabled="true"><label for="cbx_30"> Før vi er helt fornøyde med dette programmet vil vi gjøre noen små
forbedringer. Først kaller vi to funksjoner fra <code>term</code>-biblioteket.
Den ene vil rense skjermen, mens den andre setter posisjonen hvor vi
skriver teksten til <code>(1, 1)</code> som betyr øverst til venstre. I tillegg
forteller vi <code>read</code> at vi ikke vil at passordet vi skriver inn skal
synes på skjermen, i stedet vil vi at <code>*</code>-tegn skal vises. Programmet
ser da slik ut:</label></p>
<pre><code class="lua"><span class="hljs-keyword">local</span> passord = <span class="hljs-string">'kodeklubben'</span>

<span class="hljs-keyword">while</span> <span class="hljs-literal">true</span> <span class="hljs-keyword">do</span>
    term.clear()                              <span class="hljs-comment">-- ny linje</span>
    term.setCursorPos(<span class="hljs-number">1</span>, <span class="hljs-number">1</span>)                   <span class="hljs-comment">-- ny linje</span>
    <span class="hljs-built_in">print</span>(<span class="hljs-string">'Hva er passordet?'</span>)
    svar = <span class="hljs-built_in">read</span>(<span class="hljs-string">'*'</span>)                          <span class="hljs-comment">-- endret linje</span>

    <span class="hljs-keyword">if</span> svar == passord <span class="hljs-keyword">then</span>
        redstone.setOutput(<span class="hljs-string">'left'</span>, <span class="hljs-literal">true</span>)
        sleep(<span class="hljs-number">5</span>)
        redstone.setOutput(<span class="hljs-string">'left'</span>, <span class="hljs-literal">false</span>)
    <span class="hljs-keyword">end</span>
<span class="hljs-keyword">end</span>
</code></pre>
</li>
</ul>
<p>Gratulerer, du har nå lært ganske mye om hvordan man programmerer
datamaskiner med ComputerCraft i Minecraft! Prøv gjerne å forandre
noen av programmene vi har laget. Kan du lage dem enda bedre?</p>
<section class="challenge" id="prov-selv-3">
<h3 class="challenge" id="prov-selv-3">Prøv selv</h3>
<p>Datamaskinene kan sende ut <em>redstone</em>-energi i alle retninger. Prøv å
koble en <strong>Trap door</strong> til høyre side av datamaskinen ved hjelp av
litt <em>redstone wire</em>. Aktiver denne fellen hvis det skrives feil
passord!</p>
<p>Alle kan vi skrive feil passord innimellom. Det er kanskje bedre å
ikke aktivere fellen før noen svarer galt passord tre ganger på rad?
Innfør en variabel som teller hvor mange feil passord som er
skrevet. Aktiver fellen om tre gale passord skrives på rad.</p>
</section>
</section>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Problem med ComputerCraft: Bli Kjent med Datamaskinen&amp;body=Oppgavens kildekode: https://github.com/kodeklubben/oppgaver/tree/master/src/computercraft/bli_kjent_med_datamaskinen" class="issue">Rapporter et problem</a><a href="https://github.com/kodeklubben/oppgaver/tree/master/src/computercraft/bli_kjent_med_datamaskinen" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong>Lisens:</strong></p><a rel="license" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong>Forfatter</strong></p><p>Geir Arne Hjelle</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 class="modal-title">Hei der!</h4></div><div class="modal-body"><p>Ser ut som dette er ditt første besøk, vil du ha en omvisning?</p></div><div class="modal-footer"><button class="btn btn-success">Ja!</button><button data-dismiss="modal" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>(function(i,s,o,g,r,a,m){i['GoogleAnalyticsObject']=r;i[r]=i[r]||function(){
(i[r].q=i[r].q||[]).push(arguments)},i[r].l=1*new Date();a=s.createElement(o),
m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','//www.google-analytics.com/analytics.js','ga');
ga('create', 'UA-67775835-1', 'auto');
ga('send', 'pageview');</script></body></html>