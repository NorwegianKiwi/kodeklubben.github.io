<html><head><meta charset="utf-8"/><meta name="viewport" content="width=device-width, initial-scale=1"/><title>HTML: Introduksjon til Web | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative (url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span>Forside</span></a><span>&nbsp;/&nbsp;</span><img src="../logo-black.png"/><a href="..">Web</a></div><a title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" placeholder="Søk" class="form-control"/></form></div></div><div class="search"><h1>Søkeresultat</h1><div class="results"></div></div><div class="col-xs-12"><header class="clearfix"><img src="../logo-black.png" class="logo hidden-xs"/><h1 class="title">HTML: Introduksjon til Web</h1><div class="lesson-icons"><div class="level"><img title="Nivå 1" src="../../assets/img/level1.png"/><span>Introduksjon</span></div><a href=".." class="course"><img src="../logo-white.png"/><span>Web</span></a><div class="pdf"><a href="/web/introduksjon_til_web/introduksjon_til_web.pdf" title="Last ned PDF"><span class="icon"></span><span class="text">PDF</span></a></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p><strong>Målet med dette oppgavesettet</strong> er å gi deg en enkel introduksjon til internett og hvordan nettsider og HTML fungerer. I denne oppgaven er det viktig at du tar deg god tid og leser oppgavene nøye.</p>
<p>Har du noen gang lurt på hvordan internett virker? Klart du har det! I dag kommer du til å lære hvordan man lager nettsider slik at du også kan hjelpe til med å bygge det. Nettsider blir skrevet ved å bruke <strong>HTML</strong>, som er en forkortelse for <strong>HyperText Markup Language</strong> på engelsk. Du kommer til å finne ut mer om dette ettersom du bygger siden din.</p>
<p>Filene som du bes åpne i denne oppgaven finner du i <a href="internett.zip">internett.zip</a>. Last ned filen og pakk den ut før du starter. Om du ikke får pakket ut filen, kan du laste ned programmet <a href="http://www.7-zip.org/">7zip</a> som pakker ut zip-filer.</p>
</section>
<section class="activity" id="steg-1-hva-er-nettsider">
<h1 class="activity" id="steg-1-hva-er-nettsider">Steg 1: Hva er nettsider?</h1>
<section class="check" id="aktiviteter">
<h2 class="check" id="aktiviteter">Aktiviteter</h2>
<ul class="task-list">
<li class="task-list-item"><input type="checkbox" id="cbx_0" disabled="true"><label for="cbx_0"> Åpne en <strong>teksteditor</strong>, for eksempel teksteditoren <a href="http://atom.io">Atom</a>, <a href="http://brackets.io/">Brackets</a>, NotePad eller <a href="https://notepad-plus-plus.org/">NotePad++</a>.</label></li>
<li class="task-list-item"><input type="checkbox" id="cbx_1" disabled="true"><label for="cbx_1"> Lag et nytt dokument.</label></li>
<li class="task-list-item"><input type="checkbox" id="cbx_2" disabled="true"><label for="cbx_2"> Skriv noe! For eksempel: <code>Hei! Jeg heter ...</code></label></li>
<li class="task-list-item"><input type="checkbox" id="cbx_3" disabled="true"><label for="cbx_3"> Lagre filen til filnavnet <code>hei.txt</code>.</label></li>
<li class="task-list-item"><input type="checkbox" id="cbx_4" disabled="true"><label for="cbx_4"> Finn filen din i filbehandleren og åpne den. Den åpnes i et tekstprogram, og det er jo ikke så gøy.</label></li>
<li class="task-list-item"><input type="checkbox" id="cbx_5" disabled="true"><label for="cbx_5"> Lagre nå filen på nytt til filnavnet <code>fil.html</code> med <em>Lagre som</em>.</label></li>
<li class="task-list-item"><input type="checkbox" id="cbx_6" disabled="true"><label for="cbx_6"> Åpne filen på nytt.</label></li>
</ul>
<p>Hvilket program ble filen åpnet i denne gangen? Nettleseren er et spesielt program som vet hvordan man skal tolke tekstfiler som er skrevet ved hjelp av HTML. Vi har ikke laget noe HTML enda, bare en HTML-fil. I HTML-filen har vi kun tekst, men det bryr ikke nettleseren seg noe om! Så lenge du gir den en <code>.html</code>-fil, kommer den til å gjøre sitt beste for å vise deg hva som er i filen. Det samme gjelder når en HTML-fil inneholder feil, da vil nettleseren prøve å finne ut av hvordan den skal vises fram uansett.</p>
<p><strong>Hvordan kan vi se disse filene?</strong></p>
<p>Når du skriver en adresse inn i nettleseren din, blir forespørselen din sendt avgårde til en datamaskin som alltid står på og er innstilt for å la deg se nettsidene som lever inni den. Denne datamaskinen kalles en <em>server</em>. Når den mottar en forespørsel fra din datamaskin, ser den etter alle de nødvendige filene, som for eksempel <code>.html</code>-filen, og sender deg den sammen med alt det andre nettsiden trenger, for eksempel bilder og videoer.</p>
<section>
<h3 id="kan-jeg-fa-denne-siden-takk">Kan jeg få denne siden takk?</h3>
<p><figure><img src="webdialog.png" alt="" title="Din datamaskin: 'Hei! Kan jeg få se http://kodeklubben.no, vær så snill?', En datamaskin som vet hvor forskjelligere nettsteder bor: 'Denne maskinen har filene', Datamaskin som filene til nettstedet er lagret på: 'Her er filene du trenger'"></figure></p>
</section>
</section>
</section>
<section class="activity" id="steg-2-hva-er-html">
<h1 class="activity" id="steg-2-hva-er-html">Steg 2: Hva er HTML?</h1>
<p>HTML er et <strong>markeringsspråk</strong> - det betyr at det brukes til å beskrive hva ting er. Selv om nettleseren prøver å gjøre sitt beste for å vise ting, hjelper det at den vet hva disse tingene er. For å fortelle nettleseren det, bruker vi <strong>tagger</strong>. Tagger ser sånn ut:</p>
<pre><code class="html"><span class="hljs-tag">&lt;<span class="hljs-name">p</span>&gt;</span>Dette er litt tekst.<span class="hljs-tag">&lt;/<span class="hljs-name">p</span>&gt;</span>
</code></pre>
<p><code>&lt;p&gt;</code> er en forkortelse for <strong>paragraf</strong>, som er et annet ord for <em>avsnitt</em>. Den har en åpning, som er <code>&lt;p&gt;</code>, og en tilsvarende avslutning med skråstrek, <code>&lt;/p&gt;</code>. Nettleseren vet da at alt imellom de to taggene er en paragraf med tekst.</p>
<p>Tagger kan også ha <strong>attributter</strong>, som er informasjon om elementet. La oss se på link-taggen:</p>
<pre><code class="html"><span class="hljs-tag">&lt;<span class="hljs-name">a</span> <span class="hljs-attr">href</span>=<span class="hljs-string">"http://kodeklubben.no/"</span>&gt;</span>Besøk nettsiden til Kodeklubben<span class="hljs-tag">&lt;/<span class="hljs-name">a</span>&gt;</span>
</code></pre>
<p><code>&lt;a&gt;</code> betyr <strong>anker</strong>, som er det linker ble kalt før. Den har åpningen <code>&lt;a&gt;</code> og avslutningen <code>&lt;/a&gt;</code>. I åpningstaggen la vi til attributten <code>href</code> med verdien <code>http://kodeklubben.no/</code>. <code>href</code> står for <em>hypertekst referanse</em>. En tekst som linket til andre tekster ble en gang kalt <em>hypertekst</em>, fordi den kunne peke til bilder, lyd og andre tekster. Det gjorde <em>anker</em> annerledes enn annen vanlig tekst. <code>href</code> forteller nettleseren hvor linken skal føre deg, og teksten i mellom taggene vil bli synlig som en link.</p>
<section class="check" id="aktiviteter-2">
<h2 class="check" id="aktiviteter-2">Aktiviteter</h2>
<ul class="task-list">
<li class="task-list-item"><input type="checkbox" id="cbx_7" disabled="true"><label for="cbx_7"> Installer <strong>X-Ray Goggles</strong> ved å trekke linken <a href="javascript:(function () {var script=document.createElement('script');script.src='https://goggles.mozilla.org'+'/webxray.js';script.className='webxray';script.setAttribute('data-lang','en-US');script.setAttribute('data-baseuri','https://goggles.mozilla.org');document.body.appendChild(script);}())">X-Ray Goggles</a> til din bokmerkerad.</label></li>
<li class="task-list-item"><input type="checkbox" id="cbx_8" disabled="true"><label for="cbx_8"> Åpne filen <code>side.html</code> fra <a href="internett.zip">internett.zip</a>.</label></li>
<li class="task-list-item"><input type="checkbox" id="cbx_9" disabled="true"><label for="cbx_9"> Trykk på <em>X-Ray Goggles</em> fra bokmerkeraden din. Om ingenting skjer, spør en CodeMaster/veileder om hjelp til å bruke utviklerverktøyet i din nettleser.</label></li>
<li class="task-list-item"><input type="checkbox" id="cbx_10" disabled="true"><label for="cbx_10"> Beveg musen rundt på siden. Da kan du se deler av siden lyse opp og se hvilke tagger delene er laget av.</label></li>
<li class="task-list-item"><input type="checkbox" id="cbx_11" disabled="true"><label for="cbx_11"> Trykk på noe for å se kodesnutten det er laget av.</label></li>
<li class="task-list-item"><input type="checkbox" id="cbx_12" disabled="true"><label for="cbx_12"> Trykk på knappen <strong>ESC</strong> når du er ferdig.</label></li>
</ul>
</section>
</section>
<section class="activity" id="steg-3-flere-tagger">
<h1 class="activity" id="steg-3-flere-tagger">Steg 3: Flere tagger</h1>
<p>Vi har allerede nevnt taggene <code>&lt;p&gt;</code> og <code>&lt;a&gt;</code>, men det finnes mange flere. Her er noen tagger som ofte brukes:</p>
<ul>
<li><code>&lt;h1&gt;</code>, <code>&lt;h2&gt;</code>, <code>&lt;h3&gt;</code>, <code>&lt;h4&gt;</code>, <code>&lt;h5&gt;</code>, <code>&lt;h6&gt;</code>: Overskrifter med ulik størrelse.</li>
<li><code>&lt;ol&gt;</code>: Sortert liste.</li>
<li><code>&lt;ul&gt;</code>: Usortert liste.</li>
<li><code>&lt;li&gt;</code>: Et punkt i en liste.</li>
<li><code>&lt;hr&gt;</code>: Horisontal linje.</li>
<li><code>&lt;div&gt;</code>: En boks for å gruppere ting.</li>
<li><code>&lt;img&gt;</code>: Et bilde. Bilder er litt spesielle, fordi i motsetning til de fleste andre tagger så har <strong>ikke</strong> <code>&lt;img&gt;</code> en avslutning <code>&lt;/img&gt;</code>. For å vise et bilde bruker vi et attributt som heter <code>src=&quot;lenke til bildet&quot;</code>, men dette skal vi se nærmere på i en senere oppgave.</li>
</ul>
<p>Det finnes også noen tagger som vi alltid må ha med i HTML dokumenter:</p>
<ul>
<li>
<p><code>&lt;html&gt;</code>: Forteller nettleseren at her kommer det HTML-kode.</p>
</li>
<li>
<p><code>&lt;head&gt;</code>: Inne i <code>&lt;head&gt;</code> skriver vi ting som er nyttig for nettleseren, men som ikke vil dukke opp som tekst på selve nettsiden. For eksempel kan vi bruke taggen <code>&lt;title&gt;</code>:</p>
<pre><code class="html"><span class="hljs-tag">&lt;<span class="hljs-name">head</span>&gt;</span>
  <span class="hljs-tag">&lt;<span class="hljs-name">title</span>&gt;</span>Arves hjemmeside<span class="hljs-tag">&lt;/<span class="hljs-name">title</span>&gt;</span>
<span class="hljs-tag">&lt;/<span class="hljs-name">head</span>&gt;</span>
</code></pre>
<p><code>Arves hjemmeside</code> vil da benyttes som tittel til hjemmesiden og vises i vinduet til nettleseren.</p>
</li>
<li>
<p><code>&lt;body&gt;</code>: Her putter vi det som skal dukke opp på nettsiden.</p>
</li>
</ul>
<section class="check" id="aktiviteter-3">
<h2 class="check" id="aktiviteter-3">Aktiviteter</h2>
<ul class="task-list">
<li class="task-list-item">
<p><input type="checkbox" id="cbx_13" disabled="true"><label for="cbx_13"> Åpne filen <code>side.html</code> i teksteditoren din.</label></p>
</li>
<li class="task-list-item">
<p><input type="checkbox" id="cbx_14" disabled="true"><label for="cbx_14"> Legg merke til hvordan tagger kan stå på innsiden av andre tagger. Vi har <code>&lt;a&gt;</code>-taggen, som er inni <code>&lt;p&gt;</code>-taggen, som igjen er inni <code>&lt;div&gt;</code>, som er plassert i <code>&lt;body&gt;</code>. Når en tagg er på innsiden av en annen sier vi at taggen som er inni er <strong>barnet</strong> og taggen som er rundt er <strong>forelder</strong>. Det er nesten som et slektstre!</label></p>
</li>
<li class="task-list-item">
<p><input type="checkbox" id="cbx_15" disabled="true"><label for="cbx_15"> For nettleseren er tagger av samme type like, men du kan skille de fra hverandre ved å bruke klasser. For eksempel kan noen paragrafer være introduksjoner, og da kan vi bruke klassen <code>introduksjon</code> for å skille disse paragrafene fra andre paragrafer. Finn taggene som har klasser i filen <code>side.html</code>.</label></p>
</li>
<li class="task-list-item">
<p><input type="checkbox" id="cbx_16" disabled="true"><label for="cbx_16"> ID-er brukes for å markere unike elementer på siden din. Finn <code>div</code>-taggen som har <code>id=&quot;kattunge&quot;</code>.</label></p>
</li>
<li class="task-list-item">
<p><input type="checkbox" id="cbx_17" disabled="true"><label for="cbx_17"> Hva skjer hvis du flytter ting rundt? Finn en <code>&lt;ol&gt;</code> tagg i koden og velg den og alt som er inni den, slik som dette:</label></p>
<pre><code class="html"><span class="hljs-tag">&lt;<span class="hljs-name">ol</span>&gt;</span>
  <span class="hljs-tag">&lt;<span class="hljs-name">li</span>&gt;</span>Kattunger<span class="hljs-tag">&lt;/<span class="hljs-name">li</span>&gt;</span>
  <span class="hljs-tag">&lt;<span class="hljs-name">li</span>&gt;</span>Universet<span class="hljs-tag">&lt;/<span class="hljs-name">li</span>&gt;</span>
  <span class="hljs-tag">&lt;<span class="hljs-name">li</span>&gt;</span>Å sove lenge<span class="hljs-tag">&lt;/<span class="hljs-name">li</span>&gt;</span>
  <span class="hljs-tag">&lt;<span class="hljs-name">li</span>&gt;</span>Å spille spill<span class="hljs-tag">&lt;/<span class="hljs-name">li</span>&gt;</span>
<span class="hljs-tag">&lt;/<span class="hljs-name">ol</span>&gt;</span>
</code></pre>
</li>
<li class="task-list-item">
<p><input type="checkbox" id="cbx_18" disabled="true"><label for="cbx_18"> Kopier teksten og flytt den til et annet sted.</label></p>
</li>
<li class="task-list-item">
<p><input type="checkbox" id="cbx_19" disabled="true"><label for="cbx_19"> Lagre siden og åpne den i nettleseren.</label></p>
</li>
<li class="task-list-item">
<p><input type="checkbox" id="cbx_20" disabled="true"><label for="cbx_20"> Hvordan påvirker rekkefølgen av koden rekkefølgen på det som vises i nettleseren?</label></p>
</li>
</ul>
</section>
<section class="challenge" id="ting-du-kan-prove">
<h2 class="challenge" id="ting-du-kan-prove">Ting du kan prøve</h2>
<ul class="task-list">
<li class="task-list-item"><input type="checkbox" id="cbx_21" disabled="true"><label for="cbx_21"> Lag din egen paragraf med tekst.</label></li>
<li class="task-list-item"><input type="checkbox" id="cbx_22" disabled="true"><label for="cbx_22"> Lag en link som peker til en annen del av siden. <strong>Hint:</strong> Det har noe med ID å gjøre, se etter en link som peker til katten.</label></li>
<li class="task-list-item"><input type="checkbox" id="cbx_23" disabled="true"><label for="cbx_23"> Legg til dine egne overskrifter der du syns de kan passe. Hva skjer hvis du endrer tallet i overskrift-taggen, for eksempel fra <code>&lt;h3&gt;</code> til <code>&lt;h4&gt;</code>?</label></li>
<li class="task-list-item"><input type="checkbox" id="cbx_24" disabled="true"><label for="cbx_24"> Hva må du gjøre for å linke til en annen side?</label></li>
<li class="task-list-item"><input type="checkbox" id="cbx_25" disabled="true"><label for="cbx_25"> Bruk utviklerverktøyet og dobbeltklikk på kode som ser interessant ut. Endre koden. Du får da en forhåndsvisning på hva som skjer, uten at du trenger å bytte mellom nettleseren og teksteditor. Kult, ikke sant? Oppdater siden. Hva skjedde? Når du redigerer kode på denne måten blir det ikke lagret, så du kan teste hva som skjer uten å ødelegge filen. Sånn kan du eksperimentere masse, men alltid ha muligheten til å gå tilbake.</label></li>
</ul>
</section>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Problem med Web: HTML: Introduksjon til Web&amp;body=Oppgavens kildekode: https://github.com/kodeklubben/oppgaver/tree/master/src/web/introduksjon_til_web" class="issue">Rapporter et problem</a><a href="https://github.com/kodeklubben/oppgaver/tree/master/src/web/introduksjon_til_web" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong>Lisens:</strong></p><p><a href="https://github.com/CodeClub/webdev-curriculum/blob/master/LICENSE.md">Code Club World Limited Terms of Service</a></p>
</div><div class="author"><p><strong>Forfatter</strong></p><p>Oversatt fra <a href="//codeclub.org.uk">Code Club UK</a></p>
</div><div class="translator"><p><strong>Oversetter:</strong></p><p>Arve Seljebu</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 class="modal-title">Hei der!</h4></div><div class="modal-body"><p>Ser ut som dette er ditt første besøk, vil du ha en omvisning?</p></div><div class="modal-footer"><button class="btn btn-success">Ja!</button><button data-dismiss="modal" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>(function(i,s,o,g,r,a,m){i['GoogleAnalyticsObject']=r;i[r]=i[r]||function(){
(i[r].q=i[r].q||[]).push(arguments)},i[r].l=1*new Date();a=s.createElement(o),
m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','//www.google-analytics.com/analytics.js','ga');
ga('create', 'UA-67775835-1', 'auto');
ga('send', 'pageview');</script></body></html>