<html><head><meta charset="utf-8"/><meta name="viewport" content="width=device-width, initial-scale=1"/><title>Skrive egen kode | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative(url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span data-i18n="html=layout.home">Forside</span></a><span>&nbsp;/&nbsp;</span><img src="../logo-black.png"/><a href="..">Elm</a></div><a data-i18n="title=layout.takeTour" title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" data-i18n="placeholder=layout.search" placeholder="Søk" class="form-control"/></form></div></div><div class="search"><h1 data-i18n="html=layout.searchResults">Søkeresultat</h1><div class="results"></div></div><div class="col-xs-12"><header class="clearfix"><img src="../logo-black.png" class="logo hidden-xs"/><h1 class="title">Skrive egen kode</h1><div class="lesson-icons"><div class="level"><img title="Level 2" src="../../assets/img/level2.png"/><span data-i18n="html=layout.levelNames.2">Nybegynner</span></div><a href=".." class="course"><img src="../logo-white.png"/><span>Elm</span></a><div class="pdf"><a href="/elm/9_egen_kode/9_egen_kode.pdf" data-i18n="title=layout.downloadPdf" title="Last ned PDF"><span class="icon"></span><span class="text">PDF</span></a></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>Denne oppgaven har som hensikt i å lære å skrive sin egen kode, istedenfor å
kopiere noe som allerede eksisterer.</p>
<p>Når man skal bli god til å programmere er det helt nødvendig å klare å skrive sin
egen kode. Det er fristende å prøve å google problemet man har, eller se på noe
som noen andre har gjort. Dette fører til at man ikke lærer like mye, så i
denne oppgaven skal vi prøve å skrive vår helt egne kode.</p>
</section>
<section class="activity" id="steg-1-fa-noe-pa-skjermen">
<h1 class="activity" id="steg-1-fa-noe-pa-skjermen">Steg 1: Få noe på skjermen</h1>
<p>Mange utviklere synes det å starte på noe nytt er vanskelig. Programmering er
ofte lettere når man ser hva man koder, selv om det ikke alltid er noe vi gjør.
For å gjøre denne oppgaven litt lettere gir vi dere litt kode slik at dere får
startet på oppgaven.</p>
<p>Nedenfor er utgangspunktet for dagens oppgave:</p>
<pre><code class="elm"><span class="hljs-import"><span class="hljs-keyword">import</span> Html <span class="hljs-keyword">exposing</span> <span class="hljs-container">(text)</span></span>

<span class="hljs-title">fire</span> =
  <span class="hljs-number">4</span>

<span class="hljs-title">ganger2</span> x =
  x * <span class="hljs-number">2</span>

<span class="hljs-title">main</span> =
  text (toString [fire, ganger2 <span class="hljs-number">5</span>])
</code></pre>
<ul>
<li>Gå til <a href="http://elm-lang.org/try">http://elm-lang.org/try</a></li>
<li>Kopier inn koden som står ovenfor. Ikke trykk <code>Compile</code></li>
<li>Hva forventer du at skal stå dersom du trykker <code>Compile</code>?</li>
<li>Trykk <code>Compile</code> og se om du hadde rett</li>
</ul>
</section>
<section class="activity" id="steg-2-enkle-funksjoner">
<h1 class="activity" id="steg-2-enkle-funksjoner">Steg 2: Enkle funksjoner</h1>
<p>La oss begynne i det små. Vi skal nå prøve å lage noen enkle mattematiske
funksjoner.</p>
<p>Prøv å lag følgende:</p>
<ul>
<li>En funksjon som tar inn to tall og plusser de sammen</li>
<li>En funksjon som tar inn et tall og ganger det med 3</li>
<li>En funksjon som tar inn et tall og ganger det med 10</li>
<li>En funksjon som tar inn to tall og deler de på hverandre</li>
<li>En funksjon som tar inn to tall og ganger tallene med hverandre</li>
<li>En funksjon som tar inn tre tall og ganger tallene med hverandre</li>
<li>En funksjon som tar inn åtte tall og ganger tallene med hverandre</li>
<li>Test funksjonene dine med og se om du har gjort noe feil</li>
</ul>
<p>Var det vanskelig? Overraskende mye programmering er å skrive funksjoner som
gjør ting som dette.</p>
</section>
<section class="activity" id="steg-3-vanskeligere-funksjoner">
<h1 class="activity" id="steg-3-vanskeligere-funksjoner">Steg 3: Vanskeligere funksjoner</h1>
<p>Matte er gøy, så la oss fortsette å lage noen funksjoner som gjør enkle
mattematiske operasjoner. Siden vi allerede har gjort litt gange og dele, kan vi
prøve oss på for eksempel kvadratrot. I elm tar man kvadratroten av et tall ved
å skrive <code>sqrt</code> og deretter tallet. For eksempel <code>sqrt 16</code>.</p>
<p>Prøv å lage følgende:</p>
<ul>
<li>En funksjon som tar inn et tall og tar kvadratrot av tallet</li>
<li>En funksjon som tar inn to tall og tar kvadratoten av det første tallet 4
ganger det andre tallet</li>
<li>En funksjon som tar inn to tall og tar kvadratroten av det første tallet for
deretter å gange dette med det andre tallet</li>
<li>En funksjon som tar inn to tall og tar kvadratroten av det andre tallet for
deretter å gange dette med det første tallet</li>
<li>Test funksjonene dine med og se om du har gjort noe feil</li>
</ul>
</section>
<section class="activity" id="steg-4-if-else-uttrykk">
<h1 class="activity" id="steg-4-if-else-uttrykk">Steg 4: if-else-uttrykk</h1>
<p>Når vi lager funksjoner er vi ofte interessert i å gjøre noe avhengig av hva
det vi sender inn er. Dette kaller vi if-else-uttrykk. Dette har du sikkert
vært borti flere ganger før, og nesten alle programmeringsspråk har dette.</p>
<p>I elm skriver man if-else-uttrykk på følgende måte:</p>
<pre><code class="elm"><span class="hljs-title">sjekkTall</span> tall =
  <span class="hljs-keyword">if</span> tall &lt; <span class="hljs-number">1</span> <span class="hljs-keyword">then</span>
    <span class="hljs-string">"tallet er mindre enn 1"</span>
  <span class="hljs-keyword">else</span> <span class="hljs-keyword">if</span> tall == <span class="hljs-number">1</span> <span class="hljs-keyword">then</span>
    <span class="hljs-string">"tallet er 1"</span>
  <span class="hljs-keyword">else</span>
    <span class="hljs-string">"tallet er større enn 1"</span>
</code></pre>
<p>Her sjekker vi om <code>tallet</code>, som er variabelen i funksjonen vår, er først mindre
enn 1, så om den er lik 1. <code>else</code>-linjen til slutt er det som skjer dersom ikke
noe av dette stemmer.</p>
<p>Spørsmål til funksjonen ovenfor:</p>
<ul>
<li>Hva slags type returnerer funksjonen?</li>
</ul>
<p>Vi kan nå lage noen litt mer avanserte funksjoner. Prøv å lag følgende:</p>
<ul>
<li>En funksjon som tar inn et tall. Dersom tallet er større enn 9000, skal
funksjonen returnere &quot;Dette er over 9000!&quot;. Hvis det ikke er over 9000 skal
funksjonen returnere &quot;Prøv et høyere tall&quot;</li>
<li>Test funksjonen din og se om du har gjort noe feil</li>
<li>En funksjon som tar inn to tall. Dersom tallene er like skal vi returnere
&quot;Tallene er like&quot;. Hvis tallene ikke er like skal vi returnere &quot;Tallene er
ikke like&quot;.</li>
</ul>
<section class="challenge" id="utfordring">
<h2 class="challenge" id="utfordring">Utfordring</h2>
<ul>
<li>Lag dine helt egne funksjoner</li>
<li>Klarer du å gjøre ukens mattelekse i elm?</li>
</ul>
</section>
<section class="protip" id="absoluttverdi">
<h2 class="protip" id="absoluttverdi">Absoluttverdi</h2>
<p>Absoluttverdien til et tall er tallet uten fortegn. Her er noen eksempler:</p>
<pre><code class="text">&gt; absoluttverdi 3
3 : number
&gt; absoluttverdi -3
3 : number
&gt; absoluttverdi 5
5 : number
&gt; absoluttverdi -5
5 : number
&gt; absoluttverdi 0
0 : number
</code></pre>
</section>
<section class="challenge" id="utfordring-2">
<h2 class="challenge" id="utfordring-2">Utfordring</h2>
<ul>
<li>Lag funksjonen <code>absoluttverdi</code>.</li>
</ul>
<p>Hvordan lagde du funksjonen? Absoluttverdien til et tall kan vi regne ut på
flere forskjellige måter. Jeg tipper at du ikke brukte ganger og kvadratrot!
Prøv dette nå:</p>
<ul>
<li>Lag funksjonen <code>absoluttverdi</code> på nytt ved å bare bruke <code>*</code> og <code>sqrt</code>.</li>
</ul>
</section>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Elm: Skrive egen kode&amp;body=Beskriv ditt problem..." class="issue">Rapporter et problem</a><a href="https://github.com/kodeklubben/oppgaver/tree/master/src/elm/9_egen_kode" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong data-i18n="html=layout.license">Lisens</strong><strong>:</strong></p><a rel="license" data-i18n="href=layout.licenseUrl" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong data-i18n="html=layout.author">Forfatter</strong><strong>:</strong></p><p>Erik Aasmundrud</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 data-i18n="html=layout.greeting" class="modal-title">Hei der!</h4></div><div class="modal-body"><p data-i18n="html=layout.askTour">Ser ut som dette er ditt første besøk, vil du ha en omvisning?</p></div><div class="modal-footer"><button data-i18n="html=layout.yes" class="btn btn-success">Ja!</button><button data-dismiss="modal" data-i18n="html=layout.no" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>(function(i,s,o,g,r,a,m){i['GoogleAnalyticsObject']=r;i[r]=i[r]||function(){
(i[r].q=i[r].q||[]).push(arguments)},i[r].l=1*new Date();a=s.createElement(o),
m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','//www.google-analytics.com/analytics.js','ga');
ga('create', 'UA-67775835-1', 'auto');
ga('send', 'pageview');</script></body></html>