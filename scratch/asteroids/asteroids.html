<html><head><meta charset="utf-8"/><meta name="viewport" content="width=device-width, initial-scale=1"/><title>Asteroids | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative (url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span>Forside</span></a><span>&nbsp;/&nbsp;</span><img src="../logo-black.png"/><a href="..">Scratch</a></div><a title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" placeholder="Søk" class="form-control"/></form></div></div><div class="search"><h1>Søkeresultat</h1><div class="results"></div></div><div class="col-xs-12"><header class="clearfix"><img src="../logo-black.png" class="logo hidden-xs"/><h1 class="title">Asteroids</h1><div class="lesson-icons"><div class="level"><img title="Nivå 4" src="../../assets/img/level4.png"/><span>Ekspert</span></div><a href=".." class="course"><img src="../logo-white.png"/><span>Scratch</span></a><div class="pdf"><a href="/scratch/asteroids/asteroids.pdf" title="Last ned PDF"><span class="icon"></span><span class="text">PDF</span></a></div><div class="readme"><a href="README.html"><span class="icon"></span><span class="text">Lærerveiledning</span></a></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>På slutten av 1970-tallet ga Atari ut to spill hvor man skulle
kontrollere et romskip. Det første var Lunar Lander, men dette ble
utkonkurrert av Asteroids som Atari ga ut noen måneder senere.
Spillene var faktisk så like at de kunne gjenbruke mye av teknologien.
Vi skal gjøre det samme! Du må derfor ha laget
<a href="../lunar_lander/lunar_lander.html">Lunar Lander</a> før du begynner på
dette prosjektet. I Asteroids er målet å beskytte romskipet mot
asteroider ved å skyte dem i småbiter.</p>
<p><figure><img src="asteroids.png" alt=""></figure></p>
</section>
<section class="activity" id="oversikt-over-prosjektet">
<h1 class="activity" id="oversikt-over-prosjektet">Oversikt over prosjektet</h1>
<p><em>Mesteparten av kodingen av Asteroids skal du gjøre selv (og noe har
du allerede gjort). I Asteroids vil vi spesielt se på noen av måtene
man kan gjenbruke kode i Scratch.</em></p>
<section class="check" id="plan">
<h2 class="check" id="plan">Plan</h2>
<ul class="task-list">
<li class="task-list-item">
<p><input type="checkbox" id="cbx_0" disabled="true"><label for="cbx_0"> Enda et flyvende romskip</label></p>
</li>
<li class="task-list-item">
<p><input type="checkbox" id="cbx_1" disabled="true"><label for="cbx_1"> Romskipet kan skyte!</label></p>
</li>
<li class="task-list-item">
<p><input type="checkbox" id="cbx_2" disabled="true"><label for="cbx_2"> Pass deg for asteroidene</label></p>
</li>
<li class="task-list-item">
<p><input type="checkbox" id="cbx_3" disabled="true"><label for="cbx_3"> .. og andre utfordringer</label></p>
</li>
</ul>
</section>
</section>
<section class="activity" id="steg-1-enda-et-flyvende-romskip">
<h1 class="activity" id="steg-1-enda-et-flyvende-romskip">Steg 1: Enda et flyvende romskip</h1>
<p><em>I <a href="../lunar_lander/lunar_lander.html">Lunar Lander</a> laget vi et flott
romskip. Nå skal vi se hvordan vi kan bruke det samme romskipet i
dette prosjektet.</em></p>
<p>Du vet sikkert at du kan <em>Remikse</em> andres Scratch-prosjekter. Du får
da muligheten til å lage din egen versjon av noe andre har gjort, og
spesielt kan du gjenbruke kode andre har skrevet tidligere.</p>
<p>Nå skal vi se på et triks for å gjenbruke kode vi selv har laget
tidligere. Ved å bruke <code>Ryggsekken</code> kan man kopiere figurer og kode
mellom forskjellige prosjekter. Vi vil derfor først kopiere romskipet
vi laget i Lunar Lander.</p>
<section class="check" id="sjekkliste">
<h2 class="check" id="sjekkliste">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_4" disabled="true"><label for="cbx_4"> Åpne <a href="../lunar_lander/lunar_lander.html">Lunar Lander</a>-prosjektet
ditt.</label></p>
</li>
<li class="task-list-item">
<p><input type="checkbox" id="cbx_5" disabled="true"><label for="cbx_5"> Legg merke til at det står <code>Ryggsekk</code> helt nederst på skjermen.
Klikk på <code>Ryggsekk</code> og et litt større felt skal åpne seg opp.</label></p>
</li>
<li class="task-list-item">
<p><input type="checkbox" id="cbx_6" disabled="true"><label for="cbx_6"> Dra hele romskip-figuren din til den åpne ryggsekken. En kopi av
romskip-figuren blir værende i ryggsekken.</label></p>
</li>
<li class="task-list-item">
<p><input type="checkbox" id="cbx_7" disabled="true"><label for="cbx_7"> Start et nytt prosjekt ved å velge <code>Ny</code> i <code>Fil</code>-menyen. Slett
kattefiguren og legg på en stjernebakgrunn.</label></p>
</li>
<li class="task-list-item">
<p><input type="checkbox" id="cbx_8" disabled="true"><label for="cbx_8"> Du kan nå dra romskip-kopien ut fra ryggsekken, og til figurvinduet
i det nye prosjektet.</label></p>
<p><figure><img src="ryggsekk.png" alt=""></figure></p>
<p>Du vil nå se at alle draktene, alle variablene og alle skriptene til
romskipet er kopiert over. Du kan rydde opp litt ved å slette skript
som ikke har noe med kontrollen over romskipet å gjøre, for eksempel
om du har et <code>Sjekk landing</code>-skript trenger vi ikke det i dette
spillet.</p>
</li>
<li class="task-list-item">
<p><input type="checkbox" id="cbx_9" disabled="true"><label for="cbx_9"> Legg et skript på scenen som sender en melding til romskipet om
at det skal begynne å fly når det grønne flagget klikkes. Prøv
spillet ditt. Kan du fly romskipet rundt omkring?</label></p>
</li>
<li class="task-list-item">
<p><input type="checkbox" id="cbx_10" disabled="true"><label for="cbx_10"> Vi skal gjøre en liten forandring i hvordan romskipet oppfører
seg. Asteroids foregår langt ute i rommet hvor det ikke er noen
merkbar tyngdekraft. Slett derfor klossen som modellerer
tyngdekraften i <code class="blockcontrol">for alltid</code>-løkken din, <code class="b">endre [fartY v] med (-0.01)</code>.</label></p>
</li>
<li class="task-list-item">
<p><input type="checkbox" id="cbx_11" disabled="true"><label for="cbx_11"> Vi skal også gjøre en litt større endring i spillet. Vi vil at
verdensrommet skal føles litt stort og uoversiktlig ved at når
romskipet går ut av skjermen på den ene siden skal det dukke opp på
andre siden av skjermen.</label></p>
<p>Dette gjør vi ved ganske enkle <code class="blockcontrol">hvis</code>-tester. Det vi
må huske på er at <code>x</code>-koordinatene på skjermen går fra <code>-240</code> til
<code>240</code>, mens <code>y</code>-koordinatene ligger mellom <code>-180</code> og <code>180</code>. Siden
Scratch passer på at figurer ikke går helt av skjermen flytter vi
dem litt innenfor skjermkanten:</p>
<pre><code class="blocks">når jeg mottar [Nytt spill v]
for alltid
    hvis &lt;(x-posisjon) &lt; [-235]&gt;
        endre x med (470)
    slutt
    hvis &lt;(x-posisjon) &gt; [235]&gt;
        endre x med (-470)
    slutt
    hvis &lt;(y-posisjon) &lt; [-175]&gt;
        endre y med (350)
    slutt
    hvis &lt;(y-posisjon) &gt; [175]&gt;
        endre y med (-350)
    slutt
slutt
</code></pre>
</li>
</ul>
</section>
</section>
<section class="activity" id="steg-2-romskipet-kan-skyte">
<h1 class="activity" id="steg-2-romskipet-kan-skyte">Steg 2: Romskipet kan skyte</h1>
<p><em>Romskipet vårt vil snart fly inn i en asteroidesverm, så vi må
montere raketter som kan sprenge unna asteroidene.</em></p>
<section class="check" id="sjekkliste-2">
<h2 class="check" id="sjekkliste-2">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_12" disabled="true"><label for="cbx_12"> Lag en ny figur som du kaller <code>Skudd</code>. Denne tegner du greit selv.
Eventuelt finnes det for eksempel noen ball-figurer som kan brukes
som kuler. Bruk en <code class="blocklooks">sett størrelse</code>-kloss for at
figuren skal bli passe stor. Legg også på en kloss for å
<code class="blocklooks">skjule</code> figuren.</label></p>
</li>
<li class="task-list-item">
<p><input type="checkbox" id="cbx_13" disabled="true"><label for="cbx_13"> Vi vil bruke kloner slik at vi kan skyte flere skudd. Først trenger
vi koden som lager en ny skuddklone når mellomromtasten trykkes:</label></p>
<p>Lag et skript på skudd-figuren som starter på <code>Nytt spill</code>-meldingen. Skriptet kan bestå av en <code class="blockcontrol">for alltid</code>-løkke, hvor du tester på om mellomromtasten
er trykket. Dersom et skudd skal avfyres kan du først la skuddet <code class="blockmotion">gå til</code> romskipet og deretter peke i samme retning som
romskipet. Dette siste kan du gjøre med en kombinasjon av <code class="blockmotion">pek i retning</code>, <code class="blocksensing">retning av</code> og
<code class="blockmotion">vend</code>-klosser. Til slutt kan du <code class="blockcontrol">lage en klon</code> av figuren.</p>
</li>
<li class="task-list-item">
<p><input type="checkbox" id="cbx_14" disabled="true"><label for="cbx_14"> For å passe på at bare en melding sendes ut hver gang
mellomromtasten trykkes kan vi starte <code class="blockcontrol">hvis</code>-testen
med å vente til mellomromtasten er sluppet igjen. Dette trikset ser
omtrent slik ut:</label></p>
<pre><code class="blocks">hvis &lt;tast [mellomrom v] trykket?&gt;
    vent til &lt;ikke &lt;tast [mellomrom v] trykket?&gt;&gt;
    ...
slutt
</code></pre>
</li>
<li class="task-list-item">
<p><input type="checkbox" id="cbx_15" disabled="true"><label for="cbx_15"> Nå skal vi kode oppførselen til skuddet etter at det er avfyrt. Det
kan være ganske enkelt. Når skuddfiguren <code class="blockcontrol">starter som klon</code> må den <code class="blocklooks">vises</code>, og deretter kan
den flyttes i en løkke før den til slutt slettes. Eksperimenter med
hastigheten og rekkevidden på skuddet ved å endre på hvor mange
ganger løkka gjentas og hvor mange steg figuren går inne i løkka.</label></p>
</li>
<li class="task-list-item">
<p><input type="checkbox" id="cbx_16" disabled="true"><label for="cbx_16"> Til slutt vil vi at også skuddene skal kunne forsvinne ut på den ene
siden av skjermen og dukke opp igjen på den andre. Til dette vil vi
bruke omtrent samme kode for romskipet.</label></p>
<p>For å kopiere skript mellom figurer kan du bruke ryggsekken på samme
måte som tidligere. En litt raskere metode er å bare dra skriptet du
vil kopiere til den figuren du vil kopiere til.</p>
<p>Kopier koden for å <em>warp'e</em> rundt skjermen fra romskipet til
skudd-figuren.</p>
</li>
<li class="task-list-item">
<p><input type="checkbox" id="cbx_17" disabled="true"><label for="cbx_17"> Vi kan nesten bruke denne koden som den er. Den eneste endringen vi
trenger å gjøre er at den skal starte på <code class="b">når jeg starter som klon</code> i stedet for på <code class="b">når jeg mottar [Nytt spill v]</code>, siden
denne oppførselen skal gjelde for alle skuddklonene.</label></p>
</li>
<li class="task-list-item">
<p><input type="checkbox" id="cbx_18" disabled="true"><label for="cbx_18"> Prøv spillet ditt. Nå skal du kunne fly rundt i verdensrommet mens
du skyter.</label></p>
</li>
</ul>
</section>
</section>
<section class="activity" id="steg-3-pass-deg-for-asteroidene">
<h1 class="activity" id="steg-3-pass-deg-for-asteroidene">Steg 3: Pass deg for asteroidene</h1>
<p><em>Da er det på tide å lage en asteroidesverm. Noe av det som er kult
med Asteroids er at asteroidene blir skutt i småbiter når de treffes,
og man må fortsatt passe seg for og skyte disse mindre asteroidene.
Vi vil kode dette ved å bruke kloner i forskjellige størrelser.</em></p>
<section class="check" id="sjekkliste-3">
<h2 class="check" id="sjekkliste-3">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_19" disabled="true"><label for="cbx_19"> Lag en asteroidefigur. En måte å gjøre dette på er å tegne en ny
figur med vektorgrafikk. Start med en enkel firkant, og bruk
deretter <code>Bøy</code>-verktøyet for å legge til flere hjørnepunkter og
flytte dem rundt som i figuren under.</label></p>
<p><figure><img src="flyttpunkt.png" alt=""></figure></p>
</li>
<li class="task-list-item">
<p><input type="checkbox" id="cbx_20" disabled="true"><label for="cbx_20"> Også for asteroidene vil vi bruke kloner. Lag et skript som
<code class="blocklooks">skjuler</code> figuren og lager et par asteroide-kloner
tilfeldige steder på skjermen når det mottar <code>Nytt spill</code>-meldingen.</label></p>
</li>
<li class="task-list-item">
<p><input type="checkbox" id="cbx_21" disabled="true"><label for="cbx_21"> Når figuren <code class="blockcontrol">starter som klon</code> vil vi først at den
<code class="blockmotion">peker</code> i en tilfeldig retning og deretter
<code class="blocklooks">vises</code>. Videre kan den gå inn i en løkke som <code class="blockcontrol">gjentas til</code> figuren <code class="blocksensing">berører romskipet</code>. Inne
i løkken lar du først asteroiden <code class="blockmotion">gå noen steg</code>. Deretter må du teste om asteroiden <code class="blocksensing">berører et skudd</code>. Hvis den gjør det kan du lage asteroiden
mindre med en kloss som ligner</label></p>
<pre><code class="blocks">sett størrelse til ((størrelse) / (2)) %
</code></pre>
<p><code class="blockcontrol">Hvis</code> <code class="blocklooks">størrelsen</code> fortsatt er større
enn for eksempel 10 kan du lage et par nye kloner av denne mindre
asteroiden. Til slutt kan du <code class="blockcontrol">slette denne klonen</code>
uansett hva størrelsen er.</p>
</li>
<li class="task-list-item">
<p><input type="checkbox" id="cbx_22" disabled="true"><label for="cbx_22"> Legg på en melding eller en <code class="blockcontrol">stopp</code>-kloss slik at
spillet kan avsluttes etter at <code class="blockcontrol">gjenta til</code>-løkken
avsluttes, siden romskipet da har krasjet i en asteroide.</label></p>
</li>
<li class="task-list-item">
<p><input type="checkbox" id="cbx_23" disabled="true"><label for="cbx_23"> Også asteroidene skal kunne fly ut av skjermen på en side og dukke
opp på en annen. Kopier derfor skriptet som fikser dette fra
skudd-figuren på samme måte som tidligere.</label></p>
</li>
<li class="task-list-item">
<p><input type="checkbox" id="cbx_24" disabled="true"><label for="cbx_24"> Til slutt vil vi også slette skudd-klonene når de treffer
asteroidene. Her må vi være litt forsiktig så vi ikke sletter
skudd-klonene før asteroidene merker at de er truffet. Dette kan vi
fikse ved å legge inn en ørliten forsinkelse. Du kan for eksempel
legge inn kode som dette i løkka som flytter skudd-figuren:</label></p>
<pre><code class="blocks">hvis &lt;berører [Asteroide v] ?&gt;
    vent (0.01) sekunder
    slett denne klonen
slutt
</code></pre>
</li>
</ul>
</section>
</section>
<section class="activity" id="steg-4-videreutvikling-av-spillet">
<h1 class="activity" id="steg-4-videreutvikling-av-spillet">Steg 4: Videreutvikling av spillet</h1>
<p><em>Du har nå laget en enkel variant av Asteroids. Men prøv å gjøre
spillet morsommere ved å videreutvikle det. Du bestemmer selv hvordan
du vil jobbe videre, men nedenfor er noen ideer som kanskje kan være
til inspirasjon?</em></p>
<section class="check" id="ideer-til-videreutvikling">
<h2 class="check" id="ideer-til-videreutvikling">Ideer til videreutvikling</h2>
<ul class="task-list">
<li class="task-list-item">
<p><input type="checkbox" id="cbx_25" disabled="true"><label for="cbx_25"> Gi poeng når spilleren treffer en asteroide. Man burde kanskje få
flere poeng for å treffe de små asteroidene? Det kan du fikse med en
utregning omtrent som</label></p>
<pre><code class="blocks">avrund ((100) / (størrelse))
</code></pre>
</li>
<li class="task-list-item">
<p><input type="checkbox" id="cbx_26" disabled="true"><label for="cbx_26"> Dersom du plasserer asteroidene helt tilfeldig når et nytt spill
starter er det ganske sannsynlig at romskipet krasjer i en asteroide
allerede før spillet har begynt. Det er ikke noe moro. En måte å
fikse det på vil være å først la asteroideklonen
<code class="blockmotion">gå til romskipet</code>, men deretter peke i en tilfeldig
retning og <code class="blockmotion">gå 100 til 200 steg</code> før det til slutt
<code class="blocklooks">vises</code>.</label></p>
</li>
<li class="task-list-item">
<p><input type="checkbox" id="cbx_27" disabled="true"><label for="cbx_27"> Spillet ser litt kulere ut om du tegner flere asteroidedrakter, og
velger en av dem tilfeldig når en klon lages.</label></p>
</li>
<li class="task-list-item">
<p><input type="checkbox" id="cbx_28" disabled="true"><label for="cbx_28"> Dersom man klarer å skyte ned alle asteroidene burde man komme
videre til et vanskeligere nivå. Kanskje med flere asteroider? Eller
med asteroider som beveger seg raskere? Eller deler seg i flere
deler når de blir skutt?</label></p>
<p>For å vite når du kan gå videre til et nytt nivå må du telle hvor
mange asteroider som flyr rundt. Lag derfor en variabel <code class="blockdata">Antall asteroider</code> som du øker med 1 når en asteroide <code class="blockcontrol">starter som klon</code>. Deretter må variabelen minke med 1 når
klonen slettes.</p>
<p>Videre bruker du en <code class="blockdata">Nivå</code>-variabel som holder styr på
hvilket nivå spilleren har kommet til.</p>
</li>
<li class="task-list-item">
<p><input type="checkbox" id="cbx_29" disabled="true"><label for="cbx_29"> I det originale Asteroids-spillet dukket det også opp en flyvende
tallerken (UFO) innimellom. Denne måtte man også passe seg for, men
i motsetning til asteroidene kunne UFOen skyte tilbake. Prøv å legg
til en slik UFO i spillet ditt!</label></p>
</li>
</ul>
</section>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Problem med Scratch: Asteroids&amp;body=Oppgavens kildekode: https://github.com/kodeklubben/oppgaver/tree/master/src/scratch/asteroids" class="issue">Rapporter et problem</a><a href="https://github.com/kodeklubben/oppgaver/tree/master/src/scratch/asteroids" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong>Lisens:</strong></p><a rel="license" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong>Forfatter</strong></p><p>Geir Arne Hjelle</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 class="modal-title">Hei der!</h4></div><div class="modal-body"><p>Ser ut som dette er ditt første besøk, vil du ha en omvisning?</p></div><div class="modal-footer"><button class="btn btn-success">Ja!</button><button data-dismiss="modal" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>// bind shim for phantomJS
Function.prototype.bind = Function.prototype.bind || function (thisp) {
  var fn = this;
  var args = Array.prototype.slice.call(arguments, 1);
  return function () {
    return fn.apply(thisp, args);
  };
};
$(document).ready(function(){
  $('pre').has('code.blocks').addClass('blocks');
  scratchblocks.renderMatching('code.blocks', {
    languages: ['nb', 'en']
  });
  scratchblocks.renderMatching('code.b', {
    languages: ['nb', 'en'],
    inline: true
  });
});</script><script>(function(i,s,o,g,r,a,m){i['GoogleAnalyticsObject']=r;i[r]=i[r]||function(){
(i[r].q=i[r].q||[]).push(arguments)},i[r].l=1*new Date();a=s.createElement(o),
m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','//www.google-analytics.com/analytics.js','ga');
ga('create', 'UA-67775835-1', 'auto');
ga('send', 'pageview');</script></body></html>