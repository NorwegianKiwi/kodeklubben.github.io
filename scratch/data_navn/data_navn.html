<html><head><meta charset="utf-8"/><meta name="viewport" content="width=device-width, initial-scale=1"/><title>Bruk data: Jente- og guttenavn | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative (url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span>Forside</span></a><span>&nbsp;/&nbsp;</span><img src="../logo-black.png"/><a href="..">Scratch</a></div><a title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" placeholder="Søk" class="form-control"/></form></div></div><div class="search"><h1>Søkeresultat</h1><div class="results"></div></div><div class="col-xs-12"><header class="clearfix"><img src="../logo-black.png" class="logo hidden-xs"/><h1 class="title">Bruk data: Jente- og guttenavn</h1><div class="lesson-icons"><div class="level"><img title="Nivå 2" src="../../assets/img/level2.png"/><span>Nybegynner</span></div><a href=".." class="course"><img src="../logo-white.png"/><span>Scratch</span></a><div class="pdf"><a href="/scratch/data_navn/data_navn.pdf" title="Last ned PDF"><span class="icon"></span><span class="text">PDF</span></a></div><div class="readme"><a href="README.html"><span class="icon"></span><span class="text">Lærerveiledning</span></a></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>Vi skal her se hvordan vi kan bruke navnelister fra
<a href="http://www.ssb.no/navn">Statistisk Sentralbyrå</a> i Scratch. Kanskje katten
klarer å finne forskjellen på jente- og guttenavn?</p>
<p><figure><img src="data_navn.png" alt=""></figure></p>
</section>
<section class="activity" id="steg-1-statistisk-sentralbyras-navnelister">
<h1 class="activity" id="steg-1-statistisk-sentralbyras-navnelister">Steg 1: Statistisk Sentralbyrås navnelister</h1>
<p><em>La oss se litt på navnelistene til Statistisk Sentralbyrå. Disse viser hvor
mange i Norge som får hvilke navn, både i dag og tidligere.</em></p>
<section class="check" id="sjekkliste">
<h2 class="check" id="sjekkliste">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_0" disabled="true"><label for="cbx_0"> Gå til navnesidene hos Statistisk Sentralbyrå:
<a href="http://www.ssb.no/navn">ssb.no/navn</a>. Klikk litt rundt på dem for å bli kjent
med hvilke data som er tilgjengelige. Prøv å søke på ditt eget navn og se på
<strong>Historisk utvikling (graf)</strong>.</label></p>
<p>Prøv også andre navn: Her er en liten utfordring; Se på grafen over
historisk utvikling for navnet <strong>Sonja</strong>. Det har to veldig tydelige topper,
en på 1920-tallet og en til på 1960-tallet. Kan du forklare dette?</p>
</li>
<li class="task-list-item">
<p><input type="checkbox" id="cbx_1" disabled="true"><label for="cbx_1"> Vi vil hente ut lister med alle jente- og guttenavnene. Disse finner vi ved å
klikke på fanen <strong>Tabeller</strong>. På denne siden finner du blant annet to tabeller
som heter <strong>Jentenavn, alfabetisk</strong> og <strong>Guttenavn, alfabetisk</strong> (med
årstall). Last ned disse to tabellene enten i <strong>Excel</strong> eller <strong>CSV</strong>-format.</label></p>
</li>
<li class="task-list-item">
<p><input type="checkbox" id="cbx_2" disabled="true"><label for="cbx_2"> Åpne filene du nettopp lastet ned i Excel eller et tilsvarende
regnearkprogram.</label></p>
<p>Vi er her bare interessert i selve navnelistene, ikke alle tallene som sier
noe om hvor mange som fikk hvert navn. Du kan derfor slette alle kolonnene
som inneholder tall.</p>
</li>
<li class="task-list-item">
<p><input type="checkbox" id="cbx_3" disabled="true"><label for="cbx_3"> Legg begge listene inn i det samme regnearket, og gi dem beskrivende
overskrifter. Dette vil se ut omtrent som dette:</label></p>
<p><figure><img src="navnelister_regneark.png" alt=""></figure></p>
</li>
<li class="task-list-item">
<p><input type="checkbox" id="cbx_4" disabled="true"><label for="cbx_4"> Dette er viktig! Lagre regnearket som CSV. Du gjør dette ved å velge <strong>Lagre
som</strong> eller <strong>Eksporter</strong> fra menyen og deretter velge formatet <strong>CSV</strong>. Gi
filen din et navn du vil kjenne igjen, for eksempel <code>navnelister.csv</code>.</label></p>
</li>
<li class="task-list-item">
<p><input type="checkbox" id="cbx_5" disabled="true"><label for="cbx_5"> Gå til verktøyet for å <a href="../data/data.html">lese data inn i Scratch</a>. Trykk på
knappen <strong>Last opp datafil</strong>, og velg CSV-filen du nettopp laget. Dette vil
laste ned et Scratchprosjekt på datamaskinen din, sannsynligvis en fil som
heter <code>data.sb2</code> i <code>Nedlastinger</code>-katalogen din.</label></p>
</li>
</ul>
</section>
</section>
<section class="activity" id="steg-2-hent-navnelistene-inn-i-scratch">
<h1 class="activity" id="steg-2-hent-navnelistene-inn-i-scratch">Steg 2: Hent navnelistene inn i Scratch</h1>
<p><em>Vi kan nå lese navnelistene inn i Scratch.</em></p>
<section class="check" id="sjekkliste-2">
<h2 class="check" id="sjekkliste-2">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_6" disabled="true"><label for="cbx_6"> Start et nytt Scratchprosjekt.</label></p>
</li>
<li class="task-list-item">
<p><input type="checkbox" id="cbx_7" disabled="true"><label for="cbx_7"> Velg <strong>Fil</strong> i menyen og klikk på <strong>Last opp fra maskinen</strong>. Velg filen som
ble lastet ned i forrige steg, sannsynligvis heter den <code>data.sb2</code> og ligger i
katalogen <code>Nedlastinger</code>.</label></p>
</li>
<li class="task-list-item">
<p><input type="checkbox" id="cbx_8" disabled="true"><label for="cbx_8"> Klikk <strong>OK</strong>. Navnelistene vil nå lastes inn. Det skal se omtrent slik ut:</label></p>
<p><figure><img src="navnelister_scratch.png" alt=""></figure></p>
</li>
<li class="task-list-item">
<p><input type="checkbox" id="cbx_9" disabled="true"><label for="cbx_9"> Navnelistene er eksempler på noe som rett og slett kalles <strong>lister</strong> i
Scratch. De programmeres ved hjelp av klosser som ligger i
<code class="blockdata">Data</code>-kategorien. Som for variabler kan du ta listene vekk fra
Scenen ved å fjerne avhukingen, høyreklikke på den eller bruke klossen <code class="b">skjul liste [ v]</code>.</label></p>
</li>
</ul>
</section>
<section class="tip" id="data-i-scratch">
<h2 class="tip" id="data-i-scratch">Data i Scratch</h2>
<p>Vanligvis må man skrive inn alle dataene i lister selv, om man vil bruke dem i
Scratch. Ved hjelp av <a href="../data/data.html">dataverktøyet</a> kan du lese inn
kjempemasse data som du eller noen andre allerede har laget.</p>
<p>Har du noen ideer til andre data du vil lese inn på samme måte?</p>
</section>
</section>
<section class="activity" id="steg-3-bruk-navnelistene">
<h1 class="activity" id="steg-3-bruk-navnelistene">Steg 3: Bruk navnelistene</h1>
<p><em>Vi skal nå skrive et lite program som bruker navnelistene. Kanskje vi kan få
katten vår til å se forskjellen på jente- og guttenavn?</em></p>
<section class="check" id="sjekkliste-3">
<h2 class="check" id="sjekkliste-3">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_10" disabled="true"><label for="cbx_10"> Vi begynner med å la katten spørre om et navn. Til dette kan vi bruke <code class="b">spør [Skriv et navn] og vent</code>-klossen.</label></p>
</li>
<li class="task-list-item">
<p><input type="checkbox" id="cbx_11" disabled="true"><label for="cbx_11"> For at katten skal kunne huske navnet vi forteller den vil vi bruke en
variabel. Klikk på <code class="blockdata">Data</code> og deretter <code>Lag en variabel</code>. Kall
variabelen <code class="b">(Navn)</code>.</label></p>
</li>
<li class="task-list-item">
<p><input type="checkbox" id="cbx_12" disabled="true"><label for="cbx_12"> Vi kan nå ta vare på svaret i <code class="b">(Navn)</code>-variabelen.</label></p>
<pre><code class="blocks">spør [skriv et navn] og vent
sett [Navn v] til (svar)
</code></pre>
</li>
<li class="task-list-item">
<p><input type="checkbox" id="cbx_13" disabled="true"><label for="cbx_13"> Om du ser på klossene som nå finnes i <code class="blockdata">Data</code>-kategorien er det en
som sier <code class="b">&lt;[Guttenavn v] inneholder [thing]?&gt;</code>. Denne klossen kan vi bruke
for å finne ut om et navn finnes i jentenavnlisten eller guttenavnlisten
(eller begge eller ingen av dem).</label></p>
</li>
<li class="task-list-item">
<p><input type="checkbox" id="cbx_14" disabled="true"><label for="cbx_14"> Lag en sjekk for om <code class="b">(Navn)</code> er et jentenavn:</label></p>
<pre><code class="blocks">spør [skriv et navn] og vent
sett [Navn v] til (svar)
hvis &lt;[Jentenavn v] inneholder (Navn)?&gt;
    si (sett sammen (Navn) [ er et jentenavn]) i (2) sekunder
slutt
</code></pre>
</li>
</ul>
</section>
<section class="flag" id="test-prosjektet">
<h2 class="flag" id="test-prosjektet">Test prosjektet</h2>
<p><strong>Klikk på koden din.</strong></p>
<ul class="task-list">
<li class="task-list-item">
<p><input type="checkbox" id="cbx_15" disabled="true"><label for="cbx_15"> Spør katten deg om å skrive inn et navn?</label></p>
</li>
<li class="task-list-item">
<p><input type="checkbox" id="cbx_16" disabled="true"><label for="cbx_16"> Skriv inn et jentenavn, for eksempel <code>Emma</code>. Sier katten at <code>Emma er et jentenavn</code>?</label></p>
</li>
<li class="task-list-item">
<p><input type="checkbox" id="cbx_17" disabled="true"><label for="cbx_17"> Hva skjer om du skriver inn et guttenavn? Eller et ord som ikke er et navn?</label></p>
</li>
</ul>
</section>
<section class="check" id="sjekkliste-4">
<h2 class="check" id="sjekkliste-4">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_18" disabled="true"><label for="cbx_18"> Lag en sjekk for om <code class="b">(Navn)</code> er et guttenavn. Prøv å lag denne selv. Du
kan gjøre det på akkurat samme måte som for jentenavn. Legg den nye
hvis-testen under den du allerede har.</label></p>
</li>
<li class="task-list-item">
<p><input type="checkbox" id="cbx_19" disabled="true"><label for="cbx_19"> Legg til en <code class="b">for alltid</code>-løkke rundt hele koden din. På den måten vil
katten stadig spørre deg om nye navn.</label></p>
</li>
<li class="task-list-item">
<p><input type="checkbox" id="cbx_20" disabled="true"><label for="cbx_20"> Legg også en <code class="b">når grønt flagg klikkes</code>-kloss på toppen av koden din, slik
at du kan starte programmet ved å klikke på det grønne flagget.</label></p>
</li>
</ul>
</section>
<section class="challenge" id="prov-selv">
<h2 class="challenge" id="prov-selv">Prøv selv</h2>
<ul class="task-list">
<li class="task-list-item">
<p><input type="checkbox" id="cbx_21" disabled="true"><label for="cbx_21"> Dette er et veldig enkelt eksempel på hva man kan gjøre med navnelistene (og
det har noen problemer: for eksempel finner ikke katten dobbeltnavn
som <code>Geir Arne</code>). Har du noen ideer til hvordan du kan bruke navnelistene på
en enda mer spennende måte?</label></p>
</li>
<li class="task-list-item">
<p><input type="checkbox" id="cbx_22" disabled="true"><label for="cbx_22"> Kjenner du til andre datasett som du har lyst til å jobbe med i Scratch? Bruk
<a href="../data/data.html">dataverktøyet</a> for å lese inn dataene.</label></p>
</li>
</ul>
</section>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Problem med Scratch: Bruk data: Jente- og guttenavn&amp;body=Oppgavens kildekode: https://github.com/kodeklubben/oppgaver/tree/master/src/scratch/data_navn" class="issue">Rapporter et problem</a><a href="https://github.com/kodeklubben/oppgaver/tree/master/src/scratch/data_navn" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong>Lisens:</strong></p><a rel="license" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong>Forfatter</strong></p><p>Geir Arne Hjelle</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 class="modal-title">Hei der!</h4></div><div class="modal-body"><p>Ser ut som dette er ditt første besøk, vil du ha en omvisning?</p></div><div class="modal-footer"><button class="btn btn-success">Ja!</button><button data-dismiss="modal" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>// bind shim for phantomJS
Function.prototype.bind = Function.prototype.bind || function (thisp) {
  var fn = this;
  var args = Array.prototype.slice.call(arguments, 1);
  return function () {
    return fn.apply(thisp, args);
  };
};
$(document).ready(function(){
  $('pre').has('code.blocks').addClass('blocks');
  scratchblocks.renderMatching('code.blocks', {
    languages: ['nb', 'en']
  });
  scratchblocks.renderMatching('code.b', {
    languages: ['nb', 'en'],
    inline: true
  });
});</script></body></html>