<html><head><meta charset="utf-8"/><meta name="viewport" content="width=device-width, initial-scale=1"/><title>Tegneprogram | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative (url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span>Forside</span></a><span>&nbsp;/&nbsp;</span><img src="../logo-black.png"/><a href="..">Scratch</a></div><a title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" placeholder="Søk" class="form-control"/></form></div></div><div class="search"><h1>Søkeresultat</h1><div class="results"></div></div><div class="col-xs-12"><header class="clearfix"><img src="../logo-black.png" class="logo hidden-xs"/><h1 class="title">Tegneprogram</h1><div class="lesson-icons"><div class="level"><img title="Nivå 3" src="../../assets/img/level3.png"/><span>Erfaren</span></div><a href=".." class="course"><img src="../logo-white.png"/><span>Scratch</span></a><div class="pdf"><a href="/scratch/tegneprogram/tegneprogram.pdf" title="Last ned PDF"><span class="icon"></span><span class="text">PDF</span></a></div><div class="readme"><a href="README.html"><span class="icon"></span><span class="text">Lærerveiledning</span></a></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>I dette prosjektet lager vi et tegneprogram slik at du etterpå kan
lage din egen kunst. Du kan tegne med forskjellige farger, bruke
viskelær, lage stempler og mye mer!</p>
<p><figure><img src="tegneprogram.png" alt=""></figure></p>
</section>
<section class="activity" id="forberedelser-last-ned-bildefiler">
<h1 class="activity" id="forberedelser-last-ned-bildefiler">Forberedelser: Last ned bildefiler</h1>
<p>Denne første delen kan du godt få hjelp fra en voksen til å gjøre!</p>
<section class="check" id="sjekkliste">
<h2 class="check" id="sjekkliste">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_0" disabled="true"><label for="cbx_0"> Last ned zip-filen
<a href="tegneprogram_bildefiler.zip">tegneprogram_bildefiler.zip</a> og legg
den på skrivebordet på datamaskinen din eller en annen plass du
finner igjen.</label></p>
</li>
<li class="task-list-item">
<p><input type="checkbox" id="cbx_1" disabled="true"><label for="cbx_1"> Pakk ut zip-filen ved å høyreklikke på den og velge <code>Extract All</code>,
<code>Pakk ut filer</code> eller noe lignende.</label></p>
</li>
</ul>
</section>
</section>
<section class="activity" id="steg-1-dra-og-tegn">
<h1 class="activity" id="steg-1-dra-og-tegn">Steg 1: Dra og tegn!</h1>
<p><em>Vi starter med å lage en blyant som tegner når du drar den rundt på
scenen.</em></p>
<section class="check" id="sjekkliste-2">
<h2 class="check" id="sjekkliste-2">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_2" disabled="true"><label for="cbx_2"> Start et nytt Scratch-prosjekt. Slett katten ved å høyreklikke på
den og velge <code>slett</code>.</label></p>
</li>
<li class="task-list-item">
<p><input type="checkbox" id="cbx_3" disabled="true"><label for="cbx_3"> Klikk på <code>Scene</code> og deretter på <code>Bakgrunner</code>-fanen. Klikk
<img src="../bilder/hent-fra-fil.png" alt="hent fra fil"> for å laste opp
bakgrunnen som heter <code>frame.png</code> i katalogen du hentet under
forberedelsene.</label></p>
</li>
<li class="task-list-item">
<p><input type="checkbox" id="cbx_4" disabled="true"><label for="cbx_4"> Klikk <img src="../bilder/hent-fra-fil.png" alt="hent fra fil"> ved siden av
<code>Ny figur</code>-teksten. Velg filen <code>green-pencil.png</code> som ligger i den
nedlastede katalogen. Kall den nye figuren <code>Blyant</code>.</label></p>
</li>
<li class="task-list-item">
<p><input type="checkbox" id="cbx_5" disabled="true"><label for="cbx_5"> Bytt til <code>Drakter</code>-fanen og velg senterpunkt for figuren ved hjelp
av <img src="../bilder/velg_senterpunkt.png" alt="Velg senterpunkt">. Flytt
korset slik at det markerer blyantspissen. Da vil spissen tegne og
ikke midten av blyanten.</label></p>
<p><figure><img src="senterpunkt.png" alt=""></figure></p>
</li>
<li class="task-list-item">
<p><input type="checkbox" id="cbx_6" disabled="true"><label for="cbx_6"> Få blyanten til å følge musepekeren rundt på scenen ved å bruke <code class="blockcontrol">for alltid</code>- og <code class="blockmotion">gå til musepeker</code>-klossene.</label></p>
<pre><code class="blocks">når grønt flagg klikkes
for alltid
    gå til [musepeker v]
slutt
</code></pre>
</li>
</ul>
<p>Nå vil vi bruke denne blyantfiguren som en ordentlig blyant. Om du ser
under <code class="blockpen">Penn</code>-kategorien kan du se mange slags
tegnefunksjoner. De vi er interessert i nå er <code class="blockpen">penn på</code> og
<code class="blockpen">penn av</code>.</p>
<ul class="task-list">
<li class="task-list-item">
<p><input type="checkbox" id="cbx_7" disabled="true"><label for="cbx_7"> Vi vil bruke museknappen til å kontrollere blyanten - når
museknappen er nede tegner blyanten og når museknappen er oppe
tegner den ikke. Vi kan gjøre dette ved å bruke enn <code class="blockcontrol">hvis ellers</code>- og en <code class="blocksensing">museknappen er nede?</code>-kloss. Utvid skriptet som følger.</label></p>
<pre><code class="blocks">når grønt flagg klikkes
for alltid
    gå til [musepeker v]
    hvis &lt;museknappen er nede?&gt;
        penn på
    ellers
        penn av
    slutt
slutt
</code></pre>
</li>
</ul>
</section>
<section class="flag" id="test-prosjektet-ditt">
<h2 class="flag" id="test-prosjektet-ditt">Test prosjektet ditt</h2>
<p><strong>Klikk på det grønne flagget.</strong></p>
<ul class="task-list">
<li class="task-list-item">
<p><input type="checkbox" id="cbx_8" disabled="true"><label for="cbx_8"> Følger blyanten musa rundt?</label></p>
</li>
<li class="task-list-item">
<p><input type="checkbox" id="cbx_9" disabled="true"><label for="cbx_9"> Hva skjer om du holder museknappen nede og flytter på musa? Ikke bry
deg om fargen enda.</label></p>
</li>
</ul>
</section>
<section class="check" id="sjekkliste-3">
<h2 class="check" id="sjekkliste-3">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_10" disabled="true"><label for="cbx_10"> Etterhvert vil skjermen bli ganske full av rabbel. Vi kan bruke
<code class="blockpen">slett</code>-klossen til å fjerne dette.</label></p>
<pre><code class="blocks">når grønt flagg klikkes
slett
for alltid
    gå til [musepeker v]
    hvis &lt;museknappen er nede?&gt;
        penn på
    ellers
        penn av
    slutt
slutt
</code></pre>
</li>
</ul>
</section>
<section class="flag" id="test-prosjektet-ditt-2">
<h2 class="flag" id="test-prosjektet-ditt-2">Test prosjektet ditt</h2>
<p><strong>Klikk på det grønne flagget.</strong></p>
<ul class="task-list">
<li class="task-list-item"><input type="checkbox" id="cbx_11" disabled="true"><label for="cbx_11"> Forsvinner tegningene dine når du klikker på det grønne flagget?</label></li>
</ul>
</section>
</section>
<section class="activity" id="steg-2-rydde-opp">
<h1 class="activity" id="steg-2-rydde-opp">Steg 2: Rydde opp</h1>
<p><em>I stedet for å måtte starte og stoppe prosjektet for å slette tavla
kan vi lage en knapp som sletter alt i stedet.</em></p>
<p>Vi kan fortsatt bruke <code class="blockpen">slett</code>-klossen.</p>
<section class="check" id="sjekkliste-4">
<h2 class="check" id="sjekkliste-4">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_12" disabled="true"><label for="cbx_12"> Lag en ny figur fra ressurskatalogen du lastet ned i begynnelsen av
prosjektet. Velg <code>cancel-button.png</code>.</label></p>
</li>
<li class="task-list-item">
<p><input type="checkbox" id="cbx_13" disabled="true"><label for="cbx_13"> Bytt navn på figuren til <code>Slett</code>.</label></p>
</li>
<li class="task-list-item">
<p><input type="checkbox" id="cbx_14" disabled="true"><label for="cbx_14"> Flytt figuren til nederste høyre hjørne av scenen.</label></p>
</li>
<li class="task-list-item">
<p><input type="checkbox" id="cbx_15" disabled="true"><label for="cbx_15"> Gi slette-figuren dette skriptet:</label></p>
<pre><code class="blocks">når denne figuren klikkes
slett
</code></pre>
</li>
</ul>
</section>
<section class="flag" id="test-prosjektet-ditt-3">
<h2 class="flag" id="test-prosjektet-ditt-3">Test prosjektet ditt</h2>
<p><strong>Klikk på det grønne flagget.</strong></p>
<ul class="task-list">
<li class="task-list-item"><input type="checkbox" id="cbx_16" disabled="true"><label for="cbx_16"> Fjerner sletteknappen alle tegningene dine?</label></li>
</ul>
</section>
</section>
<section class="activity" id="steg-3-bytte-farge">
<h1 class="activity" id="steg-3-bytte-farge">Steg 3: Bytte farge</h1>
<p><em>Til nå har vi bare kunnet tegne blå streker. Vi kan bruke andre farger
også!</em></p>
<p>Vi legger til noen figurer på bunnen av skjermen. Figurene vil se ut
som fargede knapper. Når vi klikker på en knapp endres blyantfargen
til den fargen knappen har. For å vise at vi har byttet farge skal vi
gjøre det slik at blyanten også skifter farge.</p>
<section class="check" id="sjekkliste-5">
<h2 class="check" id="sjekkliste-5">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_17" disabled="true"><label for="cbx_17"> Lag en ny figur ved å laste opp <code>red-selector.gif</code>.</label></p>
</li>
<li class="task-list-item">
<p><input type="checkbox" id="cbx_18" disabled="true"><label for="cbx_18"> Gi figuren navnet <code>Rød</code> og flytt den ned i venstre hjørne av
skjermen.</label></p>
</li>
<li class="task-list-item">
<p><input type="checkbox" id="cbx_19" disabled="true"><label for="cbx_19"> Gi den et skript som sender meldingen <code>Rød</code>.</label></p>
<pre><code class="blocks">når denne figuren klikkes
send melding [Rød v]
</code></pre>
<p>Dette er alt denne figuren gjør. Det vanskelige arbeidet gjøres av
blyanten.</p>
</li>
<li class="task-list-item">
<p><input type="checkbox" id="cbx_20" disabled="true"><label for="cbx_20"> Klikk på blyanten, og deretter på
<code class="blocklightgrey">Drakter</code>-fanen. Importer drakten
<code>red-pencil.png</code>. Sett midtpunktet til blyantspissen for denne
drakten også.</label></p>
</li>
<li class="task-list-item">
<p><input type="checkbox" id="cbx_21" disabled="true"><label for="cbx_21"> Legg til et nytt skript. Når blyanten får meldingen <code>Rød</code>, skal den
forandre drakt til <code>red-pencil</code>. Og så skal den selvsagt også
begynne å tegne rødt. Slik bygger du skriptet:</label></p>
<pre><code class="blocks">når jeg mottar [Rød v]
bytt drakt til [red-pencil v]
velg pennfarge [#FF0000]
</code></pre>
<p>For å velge fargen i <code class="blockpen">velg pennfarge</code>-klossen kan du
først klikke i fargeruten på klossen, og deretter på den røde
knappen du lagde på scenen tidligere.</p>
</li>
</ul>
</section>
<section class="flag" id="test-prosjektet-ditt-4">
<h2 class="flag" id="test-prosjektet-ditt-4">Test prosjektet ditt</h2>
<p><strong>Klikk på det grønne flagget.</strong></p>
<ul class="task-list">
<li class="task-list-item">
<p><input type="checkbox" id="cbx_22" disabled="true"><label for="cbx_22"> Begynn å tegne en strek.</label></p>
</li>
<li class="task-list-item">
<p><input type="checkbox" id="cbx_23" disabled="true"><label for="cbx_23"> Bytt til rødt, og se om fargen forandres.</label></p>
</li>
<li class="task-list-item">
<p><input type="checkbox" id="cbx_24" disabled="true"><label for="cbx_24"> Kommer streken fra blyantspissen nå også?</label></p>
</li>
</ul>
</section>
<section class="check" id="sjekkliste-6">
<h2 class="check" id="sjekkliste-6">Sjekkliste</h2>
<ul class="task-list">
<li class="task-list-item"><input type="checkbox" id="cbx_25" disabled="true"><label for="cbx_25"> Gjenta punktene over for å lage blå, gule og grønne knapper og
blyanter.</label></li>
</ul>
</section>
<section class="flag" id="test-prosjektet-ditt-5">
<h2 class="flag" id="test-prosjektet-ditt-5">Test prosjektet ditt</h2>
<p><strong>Klikk på det grønne flagget.</strong></p>
<ul class="task-list">
<li class="task-list-item">
<p><input type="checkbox" id="cbx_26" disabled="true"><label for="cbx_26"> Fungerer alle knappene?</label></p>
</li>
<li class="task-list-item">
<p><input type="checkbox" id="cbx_27" disabled="true"><label for="cbx_27"> Skifter de til en annen farge på blyanten?</label></p>
</li>
<li class="task-list-item">
<p><input type="checkbox" id="cbx_28" disabled="true"><label for="cbx_28"> Tegner de med riktig farge?</label></p>
</li>
<li class="task-list-item">
<p><input type="checkbox" id="cbx_29" disabled="true"><label for="cbx_29"> Tegner alle figurene fra tuppen av blyanten?</label></p>
</li>
</ul>
</section>
</section>
<section class="activity" id="steg-4-bare-tegne-pa-tavla">
<h1 class="activity" id="steg-4-bare-tegne-pa-tavla">Steg 4: Bare tegne på tavla</h1>
<p><em>Du har sikkert lagt merke til at man kan tegne over hele scenen, og
det blir jo litt rotete. Skal vi begrense skriblingen til bare den
lysegrå tavla må vi sette grenser for hvor blyanten kan gå.</em></p>
<p>Du husker kanskje at Scratch definerer punkter på scenen ved hjelp av
<code>x</code>- og <code>y</code>-koordinater. Når du flytter musepekeren rundt omkring vil
du se disse verdiene nedenfor det høyre hjørnet av scenen.</p>
<p>For å finne ut hvor grensene for tavla går kan vi begynne nede i det
venstre hjørnet. Da står det <code>x</code>: <em>-230</em> og <code>y</code>: <em>120</em>. Flytter vi
pekeren rett bort til det høyre hjørnet ser vi at <code>y</code> er uforandret,
mens <code>x</code> har blitt til <em>230</em>. Da vet vi at <code>x</code>-koordinatene går fra
<em>-230</em> til <em>230</em>. <code>y</code>-koordinatene finner vi ved å flytte pekeren opp
til toppen av tavla. Da kan vi lese av at <code>y</code>-koordinatene går fra
<em>-120</em> til <em>170</em>.</p>
<p>Disse verdiene kan vi bruke inne i en <code class="blockcontrol">hvis</code>-kloss, og
si at når musepekeren er utenfor tavlas <code>x</code>- og <code>y</code>-koordinater, så
virker ikke blyanten.</p>
<section class="check" id="sjekkliste-7">
<h2 class="check" id="sjekkliste-7">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_30" disabled="true"><label for="cbx_30"> Legg til testene som sier at blyanten bare får følge musepekeren
hvis <code>y</code> er større enn <em>-120</em> og mindre enn <em>170</em> og <code>x</code> er større
enn <em>-230</em> og mindre enn <em>230</em>.  For å få plass til alle testene må
du først legge inn en <code class="blockoperators">_ og _</code>-kloss, og deretter
legge til to nye <code class="blockoperators">_ og _</code>-klosser inni denne.</label></p>
<pre><code class="blocks">når grønt flagg klikkes
slett
for alltid
    hvis &lt;&lt;&lt;(mus x) &gt; [-230]&gt; og &lt;(mus x) &lt; [230]&gt;&gt; og &lt;&lt;(mus y) &gt; [-120]&gt; og &lt;(mus y) &lt; [170]&gt;&gt;&gt;
        gå til [musepeker v]
        hvis &lt;museknappen er nede?&gt;
            penn på
        ellers
            penn av
        slutt
    slutt
slutt
</code></pre>
</li>
<li class="task-list-item">
<p><input type="checkbox" id="cbx_31" disabled="true"><label for="cbx_31"> Siden vi ikke kan tegne utenfor tavla, er det like greit at blyanten
bare blir borte når musepekeren går utenfor tavla. For å gjøre dette
må vi erstatte <code class="blockcontrol">hvis</code>-klossen ovenfor med en <code class="blockcontrol">hvis - ellers</code>-kloss. Reglene blir nå: <strong>Hvis</strong> musepekeren
er innenfor tavlas <code>x</code>- og <code>y</code>-koordinater følger blyanten pekeren,
<strong>ellers</strong> skjules blyanten.</label></p>
<pre><code class="blocks">når grønt flagg klikkes
slett
for alltid
    hvis &lt;&lt;&lt;(mus x) &gt; [-230]&gt; og &lt;(mus x) &lt; [230]&gt;&gt; og &lt;&lt;(mus y) &gt; [-120]&gt; og &lt;(mus y) &lt; [170]&gt;&gt;&gt;
        gå til [musepeker v]
        vis
        hvis &lt;museknappen er nede?&gt;
            penn på
        ellers
            penn av
        slutt
    ellers
        skjul
        penn av
    slutt
slutt
</code></pre>
<p>Fordi blyanten vil skjules når pekeren går utenfor tavla, må vi få
den til å vises igjen når den kommer innenfor. Pass derfor på at
du får lagt inn en <code class="blocklooks">vis</code>-kommando innenfor
<code class="blockcontrol">hvis</code>-klossen.</p>
<p>Vi har også lagt på en <code class="blockpen">penn av</code>-kloss når blyanten er
utenfor tavla, for at den ikke skal tegne en strek akkurat i det
den kommer tilbake inn på tavla.</p>
</li>
</ul>
</section>
<section class="flag" id="test-prosjektet-ditt-6">
<h2 class="flag" id="test-prosjektet-ditt-6">Test prosjektet ditt</h2>
<p><strong>Klikk på det grønne flagget.</strong></p>
<ul class="task-list">
<li class="task-list-item">
<p><input type="checkbox" id="cbx_32" disabled="true"><label for="cbx_32"> Kan du fremdeles tegne på tavla?</label></p>
</li>
<li class="task-list-item">
<p><input type="checkbox" id="cbx_33" disabled="true"><label for="cbx_33"> Kan du tegne utenfor tavla?</label></p>
</li>
<li class="task-list-item">
<p><input type="checkbox" id="cbx_34" disabled="true"><label for="cbx_34"> Hva skjer med blyanten når musepekeren går ut og inn av tavla?</label></p>
</li>
</ul>
</section>
</section>
<section class="activity" id="steg-5-viskelaer">
<h1 class="activity" id="steg-5-viskelaer">Steg 5: Viskelær</h1>
<p><em>Nå kan vi tegne hva vi vil. Men hva om vi trenger et viskelær?</em></p>
<p>Hmm… da kan vi jo bare få blyanten til å tegne med samme farge som
tavla!  Og så gir vi blyanten en viskelærdrakt!</p>
<section class="check" id="sjekkliste-8">
<h2 class="check" id="sjekkliste-8">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_35" disabled="true"><label for="cbx_35"> Last opp en figur fra fil. Velg filen <code>eraser.png</code> fra katalogen du
lastet ned i starten. Kall figuren <code>Viskelær</code>.</label></p>
</li>
<li class="task-list-item">
<p><input type="checkbox" id="cbx_36" disabled="true"><label for="cbx_36"> Gjør figuren litt mindre med krympeknappen,
<img src="../bilder/krymp.png" alt="krymp">, og deretter drar du den ned i
høyre hjørne, ved siden av slett-knappen.</label></p>
</li>
<li class="task-list-item">
<p><input type="checkbox" id="cbx_37" disabled="true"><label for="cbx_37"> Gi viskelær-figuren et skript som sender meldingen <code>Visk</code>.</label></p>
<pre><code class="blocks">når denne figuren klikkes
send melding [Visk v]
</code></pre>
</li>
<li class="task-list-item">
<p><input type="checkbox" id="cbx_38" disabled="true"><label for="cbx_38"> For å få blyanten til å viske må du legge til viskelæret også som en
drakt på denne. Klikk blyantfiguren. Gå til <code>Drakter</code>-fanen og
importer <code>eraser.png</code> igjen. Husk å sette senterpunktet til
viskelæret foran.</label></p>
</li>
<li class="task-list-item">
<p><input type="checkbox" id="cbx_39" disabled="true"><label for="cbx_39"> Blyanten svarer på <code>Visk</code>-meldingen med å bytte pennfarge til grå
(bruk fargevelgeren for å velge bakgrunnsfargen til tavla).</label></p>
<pre><code class="blocks">når jeg mottar [Visk v]
bytt drakt til [eraser v]
velg pennfarge [#606060]
</code></pre>
</li>
</ul>
</section>
<section class="flag" id="test-prosjektet-ditt-7">
<h2 class="flag" id="test-prosjektet-ditt-7">Test prosjektet ditt</h2>
<p><strong>Klikk på det grønne flagget.</strong></p>
<ul class="task-list">
<li class="task-list-item">
<p><input type="checkbox" id="cbx_40" disabled="true"><label for="cbx_40"> Klarer viskelæret å viske?</label></p>
</li>
<li class="task-list-item">
<p><input type="checkbox" id="cbx_41" disabled="true"><label for="cbx_41"> Fungerer det helt ut til kantene av tavla?</label></p>
</li>
<li class="task-list-item">
<p><input type="checkbox" id="cbx_42" disabled="true"><label for="cbx_42"> Går det greit å veksle mellom blyant og viskelær?</label></p>
</li>
</ul>
</section>
</section>
<section class="activity" id="steg-6-stempel">
<h1 class="activity" id="steg-6-stempel">Steg 6: Stempel</h1>
<p><em>Nå skal vi lage et stempel som kan lage små avtrykk på tavla.</em></p>
<section class="check" id="sjekkliste-9">
<h2 class="check" id="sjekkliste-9">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_43" disabled="true"><label for="cbx_43"> Legg til en ny figur med valgfritt utseende og kall den
<code>Stempel</code>. Vi valgte Scratch-logoen fra <code>Ting</code>-mappen i
biblioteket. Krymp figuren og plasser den nederst på skjermen ved
siden av de andre verktøyene.  Når figuren klikkes skal den sende
meldingen <code>Stempel</code>.</label></p>
<pre><code class="blocks">når denne figuren klikkes
send melding [Stempel v]
</code></pre>
</li>
<li class="task-list-item">
<p><input type="checkbox" id="cbx_44" disabled="true"><label for="cbx_44"> Legg til en ny drakt for blyantfiguren. Det skal være samme drakt
som du nettopp ga stempelet.</label></p>
</li>
<li class="task-list-item">
<p><input type="checkbox" id="cbx_45" disabled="true"><label for="cbx_45"> Velg blyanten og lag en variabel. Kall variabelen
<code class="blockdata">stempelmodus</code> og la den gjelde <code>For denne figuren</code>.
Fjern avhukingen foran variabelen slik at den ikke vises på scenen.
Oppgaven til denne variabelen er å holde styr på om vi skal tegne
eller stemple.</label></p>
</li>
<li class="task-list-item">
<p><input type="checkbox" id="cbx_46" disabled="true"><label for="cbx_46"> Legg til et skript for blyanten som responderer på
<code>Stempel</code>-meldingen.  Skriptet skal skifte drakt til den samme
drakten du valgte for stempelet.  Deretter skal det sette verdien
til <code class="blockdata">stempelmodus</code> lik <code>på</code>.</label></p>
<pre><code class="blocks">når jeg mottar [Stempel v]
bytt drakt til [scratch logo v]
sett [stempelmodus v] til [på]
</code></pre>
</li>
<li class="task-list-item">
<p><input type="checkbox" id="cbx_47" disabled="true"><label for="cbx_47"> Forandre de andre skriptene som er knyttet til fargevelgerne og
viskelæret slik at de setter <code class="blockdata">stempelmodus</code> lik
<code>av</code>. For eksempel blir viskelærskriptet slik:</label></p>
<pre><code class="blocks">når jeg mottar [Visk v]
bytt drakt til [eraser v]
velg pennfarge [#606060]
sett [stempelmodus v] til [av]
</code></pre>
</li>
<li class="task-list-item">
<p><input type="checkbox" id="cbx_48" disabled="true"><label for="cbx_48"> Til slutt må vi sjekke variabelen inne i
<code class="blockcontrol">hvis</code><code class="blocksensing">museknappen er nede?</code> for å se
om vi skal tegne eller stemple. Hvis <code class="blockdata">stempelmodus</code> er
satt til <code>på</code> skal vi stemple, hvis ikke skal vi bruke den
eksisterende <code class="blockpen">penn på</code>-klossen.</label></p>
<pre><code class="blocks">når grønt flagg klikkes
slett
for alltid
    hvis &lt;&lt;&lt;(mus x) &gt; [-230]&gt; og &lt;(mus x) &lt; [230]&gt;&gt; og &lt;&lt;(mus y) &gt; [-120]&gt; og &lt;(mus y) &lt; [170]&gt;&gt;&gt;
        gå til [musepeker v]
        vis
        hvis &lt;museknappen er nede?&gt;
            hvis &lt;(stempelmodus) = [på]&gt;
                stemple avtrykk
            ellers
                penn på
            slutt
        ellers
            penn av
        slutt
    ellers
        skjul
        penn av
    slutt
slutt
</code></pre>
</li>
</ul>
</section>
<section class="flag" id="test-prosjektet-ditt-8">
<h2 class="flag" id="test-prosjektet-ditt-8">Test prosjektet ditt</h2>
<p><strong>Klikk på det grønne flagget.</strong></p>
<ul class="task-list">
<li class="task-list-item">
<p><input type="checkbox" id="cbx_49" disabled="true"><label for="cbx_49"> Klarer du å stemple avtrykk?</label></p>
</li>
<li class="task-list-item">
<p><input type="checkbox" id="cbx_50" disabled="true"><label for="cbx_50"> Hva skjer når du skifter tilbake til en av blyantene?</label></p>
</li>
</ul>
</section>
<section class="save" id="lagre-prosjektet">
<h2 class="save" id="lagre-prosjektet">Lagre prosjektet</h2>
<p><strong>Veldig bra jobba! Du er nå ferdig med programmet.</strong></p>
<p>Du kan også prøve disse utfordringene!</p>
</section>
<section class="challenge" id="utfordring-1-regnbueblyant">
<h2 class="challenge" id="utfordring-1-regnbueblyant">Utfordring 1: Regnbueblyant</h2>
<p>I denne utfordringen skal du legge til en blyant som kan forandrer
farge mens du tegner. Kult, ikke sant?</p>
<p>Først må du legge til regnbue-knappen og regnbue-drakten:</p>
<ul class="task-list">
<li class="task-list-item">
<p><input type="checkbox" id="cbx_51" disabled="true"><label for="cbx_51"> Legg til regnbue-knappen som figur. Du finner den i katalogen du
lastet ned i starten. Den heter <code>rainbow-selector.gif</code>. Kall den
<code>Regnbue</code> og sett den ved siden av de andre knappene nederst til
venstre.  Figuren skal sende meldingen <code>Regnbue</code> når den klikkes.</label></p>
</li>
<li class="task-list-item">
<p><input type="checkbox" id="cbx_52" disabled="true"><label for="cbx_52"> Legg til regnbue-blyanten fra filen <code>rainbow-pencil.png</code> som en ny
drakt til blyanten.  Husk å justere senterpunktet.</label></p>
</li>
<li class="task-list-item">
<p><input type="checkbox" id="cbx_53" disabled="true"><label for="cbx_53"> Nå må du lage et skript som får pennfargen til å skifte mange ganger
i sekundet. Vi fant ut at å endre fargen med 5 hvert 0.05 sekunder
fungerer fint, men du bør prøve ut egne verdier også.</label></p>
</li>
</ul>
<p><strong>Hint:</strong> Du har sikkert fått ting til å forandre seg med jevne
mellomrom i tidligere prosjekter, for eksempel tid eller poeng. I
dette tilfellet kan du gjøre nesten det samme, men passe på at det er
pennfarge som endrer seg.</p>
<p>Klossen som endrer pennfargen må legges inn i en løkke. Men du trenger
også noe å kontrollere løkken med, slik at den bare endrer farge når
regnbueblyanten er valgt.</p>
<p><strong>Hint:</strong> Du kan gjøre dette på en måte som ligner på hvordan
<code class="blockdata">stempelmodus</code> styrer når stempelet skal skrues av og
på. Prøv å lage en variabel som du kaller <code class="blockdata">regnbuemodus</code>.
La denne skrues på når regnbueblyanten klikkes, og av når de andre
fargene velges.</p>
</section>
<section class="flag" id="test-prosjektet-ditt-9">
<h2 class="flag" id="test-prosjektet-ditt-9">Test prosjektet ditt</h2>
<p><strong>Klikk på det grønne flagget.</strong></p>
<ul class="task-list">
<li class="task-list-item">
<p><input type="checkbox" id="cbx_54" disabled="true"><label for="cbx_54"> Virker regnbueblyanten?</label></p>
</li>
<li class="task-list-item">
<p><input type="checkbox" id="cbx_55" disabled="true"><label for="cbx_55"> Hva skjer når du skifter tilbake til en av de andre blyantene?</label></p>
</li>
</ul>
</section>
<section class="challenge" id="utfordring-2-snarveier">
<h2 class="challenge" id="utfordring-2-snarveier">Utfordring 2: Snarveier</h2>
<p>Nå skal du prøve deg på å lage snarveier på tastaturet. Det betyr at
man i stedet for å klikke på knappene på skjermen kan bruke tastene
for å bytte farge, stemple og viske ut.</p>
<p>Du kan bruke <code class="blockcontrol">hvis</code><code class="blocksensing">tast _ trykket?</code> for
å benytte tastaturet.  For hver tast du legger til trenger du en ny
<code class="blockcontrol">hvis</code><code class="blocksensing">tast _ trykket?</code>-kloss som sender
de samme meldingene som verktøy-valgene gjør når de klikkes.  Legg til
skriptene på scenen.</p>
<p>Vi har brukt disse snarveiene:</p>
<p>Rød blyant - <code>r</code>, Grønn blyant - <code>g</code>, Blå blyant - <code>b</code>, Gul blyant -
<code>y</code>, Regnbue blyant - <code>w</code>, Stempel - <code>s</code>, Visk - <code>v</code>, Slett alt - <code>a</code></p>
</section>
<section class="flag" id="test-prosjektet-ditt-10">
<h2 class="flag" id="test-prosjektet-ditt-10">Test prosjektet ditt</h2>
<p><strong>Klikk på det grønne flagget.</strong></p>
<ul class="task-list">
<li class="task-list-item">
<p><input type="checkbox" id="cbx_56" disabled="true"><label for="cbx_56"> Virker alle snarveiene?</label></p>
</li>
<li class="task-list-item">
<p><input type="checkbox" id="cbx_57" disabled="true"><label for="cbx_57"> Virker knappene på skjermen fremdeles også?</label></p>
</li>
</ul>
</section>
<section class="challenge" id="utfordring-3-storre-og-mindre">
<h2 class="challenge" id="utfordring-3-storre-og-mindre">Utfordring 3: Større og mindre</h2>
<p>En annen funksjon som tegneprogrammer gjerne har er å forandre
størrelsen på blyantstreken. Prøv å se om du får til dette.</p>
<p>Det er en ting som gjør dette vanskelig. Noen ganger trenger vi å
endre størrelsen på blyantstreken og noen ganger trenger vi å forandre
størrelsen på drakten.  Det er avhengig av om du bruker blyanten eller
stemplet.</p>
<ul class="task-list">
<li class="task-list-item">
<p><input type="checkbox" id="cbx_58" disabled="true"><label for="cbx_58"> Lag to nye figurer ved å importere <code>bigger-selector.gif</code> og
<code>smaller-selctor.gif</code> fra katalogen med ressurser.  Kall figurene
<code>Større</code> og <code>Mindre</code>.</label></p>
</li>
<li class="task-list-item">
<p><input type="checkbox" id="cbx_59" disabled="true"><label for="cbx_59"> La figurene sende ut meldingene <code>Større</code> og <code>Mindre</code>.</label></p>
</li>
<li class="task-list-item">
<p><input type="checkbox" id="cbx_60" disabled="true"><label for="cbx_60"> Blyanten kan svare på meldingen ved å enten <code class="blockpen">endre pennebredde</code> med 1 eller <code class="blocklooks">endre størrelse</code>
med 10, avhengig av verdien på <code>stempelmodus</code>.</label></p>
<p><strong>Hint:</strong> Du kan bruke noen av <code>endre</code>-klossene under
<code class="blockpen">Penn</code> eller <code class="blocklooks">Utseende</code>. For å forminske
setter du bare et minustegn foran tallet.</p>
<p><strong>Hint:</strong> For å holde styr på om det er blyantstreken eller
stempelet som skal endres må du bruke en <code class="blockcontrol">hvis - ellers</code>-kloss.</p>
</li>
<li class="task-list-item">
<p><input type="checkbox" id="cbx_61" disabled="true"><label for="cbx_61"> Glem ikke å lage snarveier for disse funksjonene også. For eksempel
<code>pil opp</code> for større og <code>pil ned</code> for mindre.</label></p>
</li>
<li class="task-list-item">
<p><input type="checkbox" id="cbx_62" disabled="true"><label for="cbx_62"> Har du lagt merke til at også blyantfiguren blir større når du
forstørrer stempelet?  For å unngå dette kan vi sette størrelsen til
100% hver gang en ny farge klikkes.</label></p>
</li>
<li class="task-list-item">
<p><input type="checkbox" id="cbx_63" disabled="true"><label for="cbx_63"> For å gjøre det enda mer avansert kan du få stempelet til å huske
størrelsen sin fra gang til gang. Den enkleste måten å gjøre dette
på er å opprette en ny variabel som du kaller
<code class="blockdata">stempelstørrelse</code>. Denne må oppdateres hver gang
størrelsen på stempelet endres. Når man skifter fra blyant til
stempel settes så størrelsen fra denne variabelen.</label></p>
</li>
</ul>
</section>
<section class="flag" id="test-prosjektet-ditt-11">
<h2 class="flag" id="test-prosjektet-ditt-11">Test prosjektet ditt</h2>
<p><strong>Klikk på det grønne flagget.</strong></p>
<ul class="task-list">
<li class="task-list-item">
<p><input type="checkbox" id="cbx_64" disabled="true"><label for="cbx_64"> Fungerer forstørrelsesknappen?</label></p>
</li>
<li class="task-list-item">
<p><input type="checkbox" id="cbx_65" disabled="true"><label for="cbx_65"> Fungerer forminskingsknappen?</label></p>
</li>
<li class="task-list-item">
<p><input type="checkbox" id="cbx_66" disabled="true"><label for="cbx_66"> Hva skjer om du bytter til stempelet, endrer størrelsen og så
forandrer tilbake til blyanten?</label></p>
</li>
</ul>
</section>
<section class="save" id="lagre-prosjektet-2">
<h2 class="save" id="lagre-prosjektet-2">Lagre prosjektet</h2>
<p><strong>Veldig, veldig bra! Nå kan du tegne akkurat det du vil!</strong></p>
<p>Ikke glem å del spillet ditt med venner og familie ved å trykke på
<code>Legg ut</code> i menyen!</p>
</section>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Problem med Scratch: Tegneprogram&amp;body=Oppgavens kildekode: https://github.com/kodeklubben/oppgaver/tree/master/src/scratch/tegneprogram" class="issue">Rapporter et problem</a><a href="https://github.com/kodeklubben/oppgaver/tree/master/src/scratch/tegneprogram" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong>Lisens:</strong></p><p><a href="https://github.com/CodeClub/scratch-curriculum/blob/master/LICENSE.md">Code Club World Limited Terms of Service</a></p>
</div><div class="author"><p><strong>Forfatter</strong></p><p>Oversatt fra <a href="//codeclub.org.uk">Code Club UK</a></p>
</div><div class="translator"><p><strong>Oversetter:</strong></p><p>Helge Astad og Anne-Marit Gravem</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 class="modal-title">Hei der!</h4></div><div class="modal-body"><p>Ser ut som dette er ditt første besøk, vil du ha en omvisning?</p></div><div class="modal-footer"><button class="btn btn-success">Ja!</button><button data-dismiss="modal" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>// bind shim for phantomJS
Function.prototype.bind = Function.prototype.bind || function (thisp) {
  var fn = this;
  var args = Array.prototype.slice.call(arguments, 1);
  return function () {
    return fn.apply(thisp, args);
  };
};
$(document).ready(function(){
  $('pre').has('code.blocks').addClass('blocks');
  scratchblocks.renderMatching('code.blocks', {
    languages: ['nb', 'en']
  });
  scratchblocks.renderMatching('code.b', {
    languages: ['nb', 'en'],
    inline: true
  });
});</script></body></html>