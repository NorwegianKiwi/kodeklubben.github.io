<html><head><meta charset="utf-8"/><meta name="viewport" content="width=device-width, initial-scale=1"/><title>Hva er det? | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative (url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span>Forside</span></a><span>&nbsp;/&nbsp;</span><img src="../logo-black.png"/><a href="..">Scratch</a></div><a title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" placeholder="Søk" class="form-control"/></form></div></div><div class="search"><h1>Søkeresultat</h1><div class="results"></div></div><div class="col-xs-12"><header class="clearfix"><img src="../logo-black.png" class="logo hidden-xs"/><h1 class="title">Hva er det?</h1><div class="lesson-icons"><div class="level"><img title="Nivå 3" src="../../assets/img/level3.png"/><span>Erfaren</span></div><a href=".." class="course"><img src="../logo-white.png"/><span>Scratch</span></a><div class="pdf"><a href="/scratch/hva_er_det/hva_er_det.pdf" title="Last ned PDF"><span class="icon"></span><span class="text">PDF</span></a></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>Et bilde av en tilfeldig ting vises på tavlen. Men bildet er
forvrengt, slik at du må gjette hva det er ved å klikke på et av
alternativene som vises under. Desto raskere du gjetter riktig, desto
flere poeng får du.</p>
<p><figure><img src="hva_er_det.png" alt=""></figure></p>
</section>
<section class="activity" id="steg-1-fa-flere-ting-til-a-vise-seg-pa-tavlen">
<h1 class="activity" id="steg-1-fa-flere-ting-til-a-vise-seg-pa-tavlen">Steg 1: Få flere ting til å vise seg på tavlen</h1>
<p><em>Vi vil at noen forskjellige bilder skal komme opp på tavlen.</em></p>
<section class="check" id="sjekkliste">
<h2 class="check" id="sjekkliste">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_0" disabled="true"><label for="cbx_0"> Start et nytt Scratch-prosjekt og slett kattefiguren.</label></p>
</li>
<li class="task-list-item">
<p><input type="checkbox" id="cbx_1" disabled="true"><label for="cbx_1"> Klikk på scenen og deretter <code>Bakgrunner</code>-fanen.  Åpne biblioteket
med bakgrunner ved å trykke på
<img src="../bilder/velg-bakgrunn.png" alt="Velg en ferdig bakgrunn"> og velg
så <code>Innendørs/chalkboard</code>.</label></p>
</li>
<li class="task-list-item">
<p><input type="checkbox" id="cbx_2" disabled="true"><label for="cbx_2"> Importer en valgfri figur. Velg gjerne en figur fra <code>Ting</code>-mappen.</label></p>
</li>
<li class="task-list-item">
<p><input type="checkbox" id="cbx_3" disabled="true"><label for="cbx_3"> Plasser figuren på midten av tavlen, og endre størrelsen hvis den
ikke passer.</label></p>
</li>
<li class="task-list-item">
<p><input type="checkbox" id="cbx_4" disabled="true"><label for="cbx_4"> Legg til fire nye drakter fra <code>Ting</code>-mappen. Du kan velge de
figurene du vil!</label></p>
</li>
<li class="task-list-item">
<p><input type="checkbox" id="cbx_5" disabled="true"><label for="cbx_5"> La oss nå få en tilfeldig ting til å dukke opp på tavlen. Bruk dette
skriptet.</label></p>
<pre><code class="blocks">når grønt flagg klikkes
bytt drakt til (tilfeldig tall fra (1) til (5))
</code></pre>
</li>
</ul>
</section>
<section class="flag" id="test-prosjektet">
<h2 class="flag" id="test-prosjektet">Test prosjektet</h2>
<p><strong>Klikk på det grønne flagget.</strong></p>
<ul class="task-list">
<li class="task-list-item">
<p><input type="checkbox" id="cbx_6" disabled="true"><label for="cbx_6"> Endrer figuren seg?</label></p>
</li>
<li class="task-list-item">
<p><input type="checkbox" id="cbx_7" disabled="true"><label for="cbx_7"> Klikk flere ganger. Får figuren stadig nye drakter? Flott.</label></p>
</li>
</ul>
<p>Det gjør ingenting om samme drakt kommer opp flere ganger på rad. Det
er helt normalt når det velges en tilfeldig drakt hver gang.</p>
</section>
</section>
<section class="activity" id="steg-2-forvreng-bildet">
<h1 class="activity" id="steg-2-forvreng-bildet">Steg 2: Forvreng bildet</h1>
<p><em>La oss nå forvrenge figuren når den dukker opp på tavlen, så det blir
vanskeligere å gjette hva det er. Deretter skal vi gradvis gjøre vi
den tydeligere igjen.</em></p>
<p>Vi skal bruke en <code class="blockdata">poeng</code>-variabel til å kontrollere
graden av forvrenging. Dersom poengscoren er høy vil bildet bli veldig
forvrengt. Når antallet poeng synker, vil også graden av forvrenging
synke. Poengvariabelen fungerer dermed som en slags tidteller.</p>
<section class="check" id="sjekkliste-2">
<h2 class="check" id="sjekkliste-2">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_8" disabled="true"><label for="cbx_8"> Velg <code class="blockdata">Data</code>-kategorien og lag en variabel kalt
<code class="blockdata">poeng</code>. La den gjelde <code>for alle figurer</code>.</label></p>
</li>
<li class="task-list-item">
<p><input type="checkbox" id="cbx_9" disabled="true"><label for="cbx_9"> Endre skriptet slik:</label></p>
<pre><code class="blocks">når grønt flagg klikkes
bytt drakt til (tilfeldig tall fra (1) til (5))
sett [poeng v] til [110]
gjenta til &lt;(poeng) = [0]&gt;
    endre [poeng v] med (-10)
    sett [piksel v] effekt til (poeng)
    sett [farge v] effekt til (poeng)
    vent (1) sekunder
slutt
</code></pre>
</li>
</ul>
</section>
<section class="flag" id="test-prosjektet-2">
<h2 class="flag" id="test-prosjektet-2">Test prosjektet</h2>
<p><strong>Klikk på det grønne flagget.</strong></p>
<ul class="task-list">
<li class="task-list-item">
<p><input type="checkbox" id="cbx_10" disabled="true"><label for="cbx_10"> Kommer det opp et tilfeldig og forvrengt bilde?</label></p>
</li>
<li class="task-list-item">
<p><input type="checkbox" id="cbx_11" disabled="true"><label for="cbx_11"> Blir bildet gradvis tydeligere?</label></p>
</li>
<li class="task-list-item">
<p><input type="checkbox" id="cbx_12" disabled="true"><label for="cbx_12"> Går poengsummen ned i takt med at bildet blir tydeligere?</label></p>
</li>
<li class="task-list-item">
<p><input type="checkbox" id="cbx_13" disabled="true"><label for="cbx_13"> Blir bildet fullstendig tydelig når poengsummen er 0?</label></p>
</li>
<li class="task-list-item">
<p><input type="checkbox" id="cbx_14" disabled="true"><label for="cbx_14"> Får du fremdeles nye ting på tavlen når du klikker på det grønne
flagget?</label></p>
</li>
</ul>
</section>
<section class="try" id="ting-a-prove">
<h2 class="try" id="ting-a-prove">Ting å prøve</h2>
<ul class="task-list">
<li class="task-list-item">
<p><input type="checkbox" id="cbx_15" disabled="true"><label for="cbx_15"> Prøv å <strong>endre poengsummen</strong> fra start, samt hvor mye den skal
<strong>forandre seg</strong> for hver gang den går gjennom løkken. Hvordan
endrer det utseendet til bildet? Blir det vanskeligere eller enklere
å se hva bildet forestiller?</label></p>
</li>
<li class="task-list-item">
<p><input type="checkbox" id="cbx_16" disabled="true"><label for="cbx_16"> Forsøk noen <strong>ulike grafiske effekter</strong> fra nedtrekkslisten. Hvordan
påvirker dette vanskelighetgsraden?</label></p>
</li>
</ul>
</section>
</section>
<section class="activity" id="steg-3-la-spilleren-prove-a-gjette-bildet">
<h1 class="activity" id="steg-3-la-spilleren-prove-a-gjette-bildet">Steg 3: La spilleren prøve å gjette bildet</h1>
<p>Så langt har vi fått vårt tilfeldige bilde til å gradvis bli
tydeligere samtidig som poengsummen synker. Men hvordan skal man
vinne spillet? Vi vil legge til noen figurer nederst på skjermen som
spilleren kan klikke på. Klikker man på den rette, vinner man
spillet. Klikker man feil forsvinner figuren og spillet fortsetter.</p>
<p>Først må vi å vite hva det rette svaret er.</p>
<section class="check" id="sjekkliste-3">
<h2 class="check" id="sjekkliste-3">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_17" disabled="true"><label for="cbx_17"> Lag en ny variabel og kall den <code class="blockdata">riktig</code>. Pass på at den
er tilgjengelig <code>for alle figurer</code>. Fjern avhukingen slik at
variabelen ikke vises i spillet.</label></p>
</li>
<li class="task-list-item">
<p><input type="checkbox" id="cbx_18" disabled="true"><label for="cbx_18"> Endre skriptet slik at det klarer å holde styr på hva som er rett
svar.  Etter at vi har bestemt drakten legger du derfor til klossen
<code class="blockdata">sett riktig til</code><code class="blocklooks">drakt nr.</code>:</label></p>
<pre><code class="blocks">når grønt flagg klikkes
bytt drakt til (tilfeldig tall fra (1) til (5))
sett [riktig v] til (drakt nr.)
sett [poeng v] til [110]
gjenta til &lt;(poeng) = [0]&gt;
    endre [poeng v] med (-10)
    sett [piksel v] effekt til (poeng)
    sett [farge v] effekt til (poeng)
    vent (1) sekunder
slutt
</code></pre>
</li>
</ul>
<p>Nå skal vi legge til flere figurer som spilleren kan klikke på.</p>
<ul class="task-list">
<li class="task-list-item">
<p><input type="checkbox" id="cbx_19" disabled="true"><label for="cbx_19"> Gi først figuren din navnet <code>Spørsmål</code>.</label></p>
</li>
<li class="task-list-item">
<p><input type="checkbox" id="cbx_20" disabled="true"><label for="cbx_20"> Lag så en kopi av figuren ved å høyreklikke på den. På scenen drar
du deretter den nye figuren ned i venstre hjørne.</label></p>
</li>
<li class="task-list-item">
<p><input type="checkbox" id="cbx_21" disabled="true"><label for="cbx_21"> Endre denne nye figurens navn til <code>Svar1</code>.</label></p>
</li>
<li class="task-list-item">
<p><input type="checkbox" id="cbx_22" disabled="true"><label for="cbx_22"> Slett skriptet til <code>Svar1</code> og alle draktene bortsett fra den første.</label></p>
</li>
<li class="task-list-item">
<p><input type="checkbox" id="cbx_23" disabled="true"><label for="cbx_23"> Gjenta de tre siste stegene igjen (kall neste kopi <code>Svar2</code>), plasser
<code>Svar2</code> ved siden av <code>Svar1</code> og slett alle bortsett fra den andre
drakten.</label></p>
</li>
<li class="task-list-item">
<p><input type="checkbox" id="cbx_24" disabled="true"><label for="cbx_24"> Gjenta disse punktene tre ganger til, slik at du har også figurene
<code>Svar3</code>, <code>Svar4</code> og <code>Svar5</code>.</label></p>
<p>Du skal nå ha en rad med fem svar-figurer nederst på scenen, hver
viser en drakt som hovedfiguren kan ha. Ingen av <code>Svar</code>-figurene
skal ha skript knyttet til seg.</p>
</li>
<li class="task-list-item">
<p><input type="checkbox" id="cbx_25" disabled="true"><label for="cbx_25"> Nå må vi få alle figurene til å reagere når de blir klikket på. Hva
som skal skje avhenger av om spilleren har klikket riktig eller
galt. Legg til dette skriptet til <code>Svar1</code>:</label></p>
<pre><code class="blocks">når denne figuren klikkes
hvis &lt;(riktig) = [1]&gt;
    send melding [Vant v]
ellers
    skjul
slutt
</code></pre>
</li>
<li class="task-list-item">
<p><input type="checkbox" id="cbx_26" disabled="true"><label for="cbx_26"> Dra skriptet over til de andre figurene, slik at alle får hver sin
kopi. For hver figur, bytt 1 til 2, 3, og så videre.</label></p>
</li>
<li class="task-list-item">
<p><input type="checkbox" id="cbx_27" disabled="true"><label for="cbx_27"> Nå skal vi lage skriptet som gir melding til spilleren når han har
vunnet. Klikk på <code>Spørsmål</code> igjen og legg til dette skriptet:</label></p>
<pre><code class="blocks">når jeg mottar [Vant v]
si (sett sammen [Gratulerer! Din poengsum ble ] (poeng))
</code></pre>
</li>
</ul>
</section>
<section class="flag" id="test-prosjektet-3">
<h2 class="flag" id="test-prosjektet-3">Test prosjektet</h2>
<p><strong>Klikk på det grønne flagget.</strong></p>
<p>Når du tester spillet kan du se på spørsmålsfiguren under scenen for å
se hva riktig svar er. Det fungerer bra for testing.</p>
<ul class="task-list">
<li class="task-list-item">
<p><input type="checkbox" id="cbx_28" disabled="true"><label for="cbx_28"> Hva skjer når du klikker på riktig svar?</label></p>
</li>
<li class="task-list-item">
<p><input type="checkbox" id="cbx_29" disabled="true"><label for="cbx_29"> Hva skjer når du klikker på galt svar?</label></p>
</li>
<li class="task-list-item">
<p><input type="checkbox" id="cbx_30" disabled="true"><label for="cbx_30"> Hva skjer med det gale svaret når du starter et nytt spill?</label></p>
</li>
</ul>
</section>
<section class="check" id="sjekkliste-4">
<h2 class="check" id="sjekkliste-4">Sjekkliste</h2>
<p>Denne testen viser oss <strong>to problemer</strong>: Først og fremst, ting som ble
klikket på ved galt svar kommer ikke tilbake når et nytt spill
starter.  For det andre, poengsummen fortsetter å gå ned, også etter
at man har klikket på riktig svar.</p>
<ul class="task-list">
<li class="task-list-item">
<p><input type="checkbox" id="cbx_31" disabled="true"><label for="cbx_31"> For å fikse det første problemet kan vi bare legge til følgende
skript for hver av de fem svarfigurene:</label></p>
<pre><code class="blocks">når grønt flagg klikkes
vis
</code></pre>
</li>
</ul>
<p>For å fikse det andre problemet må vi få stoppet spørsmålfigurens
<code class="blockcontrol">gjenta til</code>-løkke når spilleren klikker på riktig
svar. Vi kan bruke en ny variabel for å gjøre det.  Vi vil kalle denne
variabelen <code class="blockdata">vant</code> og legger inn en
<code class="blockdata">sett</code>-kloss som gir den verdien <code>0</code> når spillet starter,
og en tilsvarende kloss som setter verdien til <code>1</code> når spillet
vinnes. Se skriptene nedenfor.</p>
<ul class="task-list">
<li class="task-list-item">
<p><input type="checkbox" id="cbx_32" disabled="true"><label for="cbx_32"> Vi må videre stoppe <code class="blockcontrol">gjenta til</code>-løkken når
poengsummen har blitt <code>0</code> eller <code class="blockdata">vant</code> er <code>1</code>.</label></p>
</li>
<li class="task-list-item">
<p><input type="checkbox" id="cbx_33" disabled="true"><label for="cbx_33"> Til slutt legger vi også inn en <code class="blocklooks">ta bort grafiske effekter</code>-kloss som avslører spørsmålsfiguren når
spilleren har gjettet riktig. Skriptene på <code>Spørsmål</code> skal nå se
slik ut:</label></p>
<pre><code class="blocks">når grønt flagg klikkes
bytt drakt til (tilfeldig tall fra (1) til (5))
sett [riktig v] til (drakt nr.)
sett [poeng v] til [110]
sett [vant v] til [0]
gjenta til &lt;&lt;(poeng) = [0]&gt; eller &lt;(vant) = [1]&gt;&gt;
    endre [poeng v] med (-10)
    sett [piksel v] effekt til (poeng)
    sett [farge v] effekt til (poeng)
    vent (1) sekunder
slutt

når jeg mottar [Vant v]
sett [vant v] til [1]
ta bort grafiske effekter
si (sett sammen [Gratulerer! Din poengsum ble] (poeng))
</code></pre>
</li>
</ul>
</section>
<section class="save" id="lagre-prosjektet">
<h2 class="save" id="lagre-prosjektet">Lagre prosjektet</h2>
<p><strong>Gratulerer! Du er nå ferdig med spillet.</strong></p>
<p>Men det finnes mange flere ting du kan gjøre med spillet. Prøv deg
gjerne på utfordringene nedenfor!</p>
</section>
<section class="challenge" id="utfordring-1-gjor-spillet-enklere-eller-vanskeligere">
<h2 class="challenge" id="utfordring-1-gjor-spillet-enklere-eller-vanskeligere">Utfordring 1: Gjør spillet enklere eller vanskeligere</h2>
<p>Endre vanskelighetsgrad for spillet.</p>
<ul>
<li>Forsøk å endre hvor lenge bildet vises frem og hvor raskt
poengsummen minker.</li>
<li>Forsøk å endre forvrengingen av bildet.</li>
<li>Forsøk å gjøre figurene likere hverandre eller mer forskjellig. Husk
også å forandre svarfigurenes drakter.</li>
</ul>
</section>
<section class="challenge" id="utfordring-2-forvreng-bildet-ulikt-fra-gang-til-gang">
<h2 class="challenge" id="utfordring-2-forvreng-bildet-ulikt-fra-gang-til-gang">Utfordring 2: Forvreng bildet ulikt fra gang til gang</h2>
<p>For øyeblikket bruker spillet samme forvrengingsalgoritme hele
tiden. Men i steg 2 prøvde du kanskje ut noen forskjellige
alternativer. Prøv nå om du kan finne noen flere forvrenginger som du
synes fungerer like bra som <code>farge</code> og <code>piksler</code>.</p>
<p>Endre spillet slik at hvert spill bruker forskjellige forvrengninger i
<code class="blockcontrol">gjenta til</code>-løkken.</p>
<p><strong>Hint:</strong> Forsøk å opprette en ny variabel som du kaller
<code>forvrenging</code>. Sett denne til en tilfeldig verdi i starten av
spillet. Bruk så <code class="blockcontrol">hvis</code>-klosser i <code class="blockcontrol">gjenta til</code>-løkken for å velge ut en forvrenging til hvert
spill.</p>
</section>
<section class="challenge" id="utfordring-3-la-hvert-spill-ha-flere-runder">
<h2 class="challenge" id="utfordring-3-la-hvert-spill-ha-flere-runder">Utfordring 3: La hvert spill ha flere runder</h2>
<p>For øyeblikket er hvert spill uavhengig av andre. Prøv om du kan legge
til flere runder slik at man får gjette på for eksempel tre ting og
kan vinne inntil 300 poeng.</p>
<p><strong>Hint:</strong> Du vil trenge en ekstra variabel for å lagre den totale
poengsummen. Du må også ha en løkke som går rundt for hver runde.</p>
</section>
<section class="challenge" id="utfordring-4-ok-vanskelighetsgraden-gradvis">
<h2 class="challenge" id="utfordring-4-ok-vanskelighetsgraden-gradvis">Utfordring 4: Øk vanskelighetsgraden gradvis</h2>
<p>Gjør nå spillet vanskeligere og vanskeligere for hver runde.</p>
<p>Kanskje hver runde også skal gi ulikt antall poeng? Bør spilleren også
få ekstra mange poeng for å gjette kjapt i de vanskeligste rundene?</p>
<p><strong>Hint:</strong> Hvordan kan du vite hvilken runde du er i? Hvordan kan du
bruke det til å endre vanskelighetsgraden og poengsummen?</p>
</section>
<section class="challenge" id="utfordring-5-fortsett-til-spilleren-gjor-feil">
<h2 class="challenge" id="utfordring-5-fortsett-til-spilleren-gjor-feil">Utfordring 5: Fortsett til spilleren gjør feil</h2>
<p>I stedet for et bestemt antall runder kan du la spillet gå til det
blir klikket på feil svar. Dette fungerer nok best dersom man også
øker vanskelighetsgraden utover i spillet.</p>
</section>
<section class="challenge" id="utfordring-6-tilpass-spillet-til-hvor-flink-spilleren-er">
<h2 class="challenge" id="utfordring-6-tilpass-spillet-til-hvor-flink-spilleren-er">Utfordring 6: Tilpass spillet til hvor flink spilleren er</h2>
<p>I stedet for å gjøre det stadig vanskeligere kan vi tilpasse
vanskelighetsgraden til spillernes dyktighet. Hvis de raskt gjetter
riktig ting, kan den neste runden gjøres vanskeligere. Hvis de klikker
feil eller gjetter sakte, kan neste runde gjøres enklere.</p>
<p>Dette fungerer bare hvis du ikke samler opp poengsummen fra runde til
runde.</p>
</section>
<section class="challenge" id="utfordring-7-hold-styr-pa-rekorden">
<h2 class="challenge" id="utfordring-7-hold-styr-pa-rekorden">Utfordring 7: Hold styr på rekorden</h2>
<p>Finn en måte å lagre den høyeste poengsummen på. Klarer du også å
lagre navnet til spilleren, og få spillet til å si hvem som har
rekorden?</p>
</section>
<section class="challenge" id="utfordring-8-gi-en-straff-for-galt-svar">
<h2 class="challenge" id="utfordring-8-gi-en-straff-for-galt-svar">Utfordring 8: Gi en straff for galt svar</h2>
<p>Slik spillet er nå kan man bare klikke som en gal på alle svarene, og
dermed raskt finne riktig svar. Det kan derfor være en god idé å
trekke fra poeng hver gang spilleren klikker på feil figur.</p>
<p>Gjør dette spillet bedre?</p>
</section>
<section class="save" id="lagre-prosjektet-2">
<h2 class="save" id="lagre-prosjektet-2">Lagre prosjektet</h2>
<p><strong>Veldig bra! Nå er du ferdig og kan spille det nye spillet du har
laget!</strong></p>
<p>Ikke glem å dele spillet ditt med venner og familie ved å trykke på
<code>Legg ut</code> i menyen!</p>
</section>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Problem med Scratch: Hva er det?&amp;body=Oppgavens kildekode: https://github.com/kodeklubben/oppgaver/tree/master/src/scratch/hva_er_det" class="issue">Rapporter et problem</a><a href="https://github.com/kodeklubben/oppgaver/tree/master/src/scratch/hva_er_det" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong>Lisens:</strong></p><p><a href="https://github.com/CodeClub/scratch-curriculum/blob/master/LICENSE.md">Code Club World Limited Terms of Service</a></p>
</div><div class="author"><p><strong>Forfatter</strong></p><p>Oversatt fra <a href="//codeclub.org.uk">Code Club UK</a></p>
</div><div class="translator"><p><strong>Oversetter:</strong></p><p>Anne-Marit Gravem</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 class="modal-title">Hei der!</h4></div><div class="modal-body"><p>Ser ut som dette er ditt første besøk, vil du ha en omvisning?</p></div><div class="modal-footer"><button class="btn btn-success">Ja!</button><button data-dismiss="modal" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>// bind shim for phantomJS
Function.prototype.bind = Function.prototype.bind || function (thisp) {
  var fn = this;
  var args = Array.prototype.slice.call(arguments, 1);
  return function () {
    return fn.apply(thisp, args);
  };
};
$(document).ready(function(){
  $('pre').has('code.blocks').addClass('blocks');
  scratchblocks.renderMatching('code.blocks', {
    languages: ['nb', 'en']
  });
  scratchblocks.renderMatching('code.b', {
    languages: ['nb', 'en'],
    inline: true
  });
});</script><script>(function(i,s,o,g,r,a,m){i['GoogleAnalyticsObject']=r;i[r]=i[r]||function(){
(i[r].q=i[r].q||[]).push(arguments)},i[r].l=1*new Date();a=s.createElement(o),
m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','//www.google-analytics.com/analytics.js','ga');
ga('create', 'UA-67775835-1', 'auto');
ga('send', 'pageview');</script></body></html>