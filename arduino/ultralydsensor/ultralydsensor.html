<html><head><meta charset="utf-8"/><meta name="viewport" content="width=device-width, initial-scale=1"/><title>Ultralydsensor | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative (url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span>Forside</span></a><span>&nbsp;/&nbsp;</span><img src="../logo-black.png"/><a href="..">Arduino</a></div><a title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" placeholder="Søk" class="form-control"/></form></div></div><div class="search"><h1>Søkeresultat</h1><div class="results"></div></div><div class="col-xs-12"><header class="clearfix"><img src="../logo-black.png" class="logo hidden-xs"/><h1 class="title">Ultralydsensor</h1><div class="lesson-icons"><div class="level"><img title="Nivå 2" src="../../assets/img/level2.png"/><span>Nybegynner</span></div><a href=".." class="course"><img src="../logo-white.png"/><span>Arduino</span></a><div class="pdf"><a href="/arduino/ultralydsensor/ultralydsensor.pdf" title="Last ned PDF"><span class="icon"></span><span class="text">PDF</span></a></div><div class="readme"><a href="README.html"><span class="icon"></span><span class="text">Lærerveiledning</span></a></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>I denne oppgaven skal vi se på bruken av en ultralydsensor.</p>
</section>
<section class="activity" id="litt-om-ultralydsensorer">
<h1 class="activity" id="litt-om-ultralydsensorer">Litt om ultralydsensorer</h1>
<p>En ultralydsensor fungerer som mange andre ting som bruker ultralyd, f.eks.
ekkolodd og medisinske ultralydmaskiner: De sender en lyd ut, og lytter etter
hvor lang tid det tar før lyden kommer tilbake.</p>
<p>Dette er et eksempel på hvordan vi kan bruke matematikk og vår kjennskap til
fysikk til å beregne nyttige verdier. Hvis vi ser på denne animasjonen kan vi
se hva som skjer når ultralydsensoren sender et signal og får det tilbake.</p>
<p><figure><img src="ekko.gif" alt="Ekko-animasjon"></figure></p>
<p>Som du ser går lyden ut av sensoren i lydens hastighet, reiser bort til det
treffer en gjenstand, og kommer tilbake i lydens hastighet. I naturfag har vi
lært at lydens hastighet er ca. 340.29 m/s. Det gjør at vi kan beregne hvor
langt lyden har reist ved å måle tiden det tar før lyden kommer tilbake. Dette
bildet viser et praktisk eksempel:</p>
<p><figure><img src="ekko-eksempel.png" alt="Ekko-eksempel"></figure></p>
<p>Her reiser lyden frem, treffer noe, og kommer tilbake. Hvis vi her måler tiden
fra lyden sendes til den kommer tilbake, vil vi se at det tar ca. 0,0059
sekunder. Vi kan bruke dette tallet til å regne ut hvor langt det har reist:
<code>0,0059 s * 340 m/s = 2.001 m</code>. Lyden har altså reist 2 meter. Det vil si at
nærmeste gjenstand er <code>2.001 m / 2 = 1.0005 m</code> meter unna. Hvis sensoren peker
på noe stort og flatt vil du se at den kan være veldig presis!</p>
</section>
<section class="activity" id="steg-1-finn-frem-utstyr">
<h1 class="activity" id="steg-1-finn-frem-utstyr">Steg 1: Finn frem utstyr</h1>
<section class="check" id="til-denne-oppgaven-trenger-du">
<h2 class="check" id="til-denne-oppgaven-trenger-du">Til denne oppgaven trenger du</h2>
<ul>
<li>1 Arduino Uno</li>
<li>1 breadboard</li>
<li>1 ultralydsensor</li>
<li>6 ledninger</li>
</ul>
<p><figure><img src="utstyr.jpeg" alt="utstyr"></figure></p>
</section>
</section>
<section class="activity" id="steg-2-koble-opp-kretsen">
<h1 class="activity" id="steg-2-koble-opp-kretsen">Steg 2: Koble opp kretsen</h1>
<p>Hvis du ser på pinnene på ultralydsensoren vil du se at over de står det
<code>Gnd</code>, <code>Echo</code>, <code>Trig</code> og <code>Vcc</code>.</p>
<p><code>Gnd</code> er jord, <code>Vcc</code> er 5V strøm, <code>Echo</code> og <code>Trig</code> er digitale pinner.</p>
<p>Koble opp kretsen. Snakk med veileder hvis du står fast og trenger hjelp, men
gjør et forsøk selv først.</p>
<section class="activity" id="skriv-kode">
<h2 class="activity" id="skriv-kode">Skriv kode</h2>
<pre><code class="cpp"><span class="hljs-keyword">const</span> <span class="hljs-keyword">auto</span> ekko = <span class="hljs-number">2</span>; <span class="hljs-comment">// Echo pin</span>
<span class="hljs-keyword">const</span> <span class="hljs-keyword">auto</span> sender = <span class="hljs-number">3</span>; <span class="hljs-comment">// Trig pin</span>
<span class="hljs-keyword">const</span> <span class="hljs-keyword">auto</span> lydens_hastighet = <span class="hljs-number">0.034029</span>; <span class="hljs-comment">// 340.29 m/s</span>

<span class="hljs-function"><span class="hljs-keyword">void</span> <span class="hljs-title">setup</span><span class="hljs-params">()</span> </span>{
  Serial.begin(<span class="hljs-number">9600</span>);
  pinMode(ekko, INPUT);
  pinMode(sender, OUTPUT);

  digitalWrite(sender, LOW);
}

<span class="hljs-function"><span class="hljs-keyword">void</span> <span class="hljs-title">loop</span><span class="hljs-params">()</span> </span>{
  digitalWrite(sender, HIGH);
  delayMicroseconds(<span class="hljs-number">10</span>);
  digitalWrite(sender, LOW);

  <span class="hljs-keyword">auto</span> tid = pulseIn(ekko);
  <span class="hljs-keyword">auto</span> avstand = (tid * lydens_hastighet) / <span class="hljs-number">2</span>;

  Serial.print(<span class="hljs-string">"Avstand til gjenstand er "</span>);
  Serial.print(avstand);
  Serial.print(<span class="hljs-string">" cm. Lydsignalet brukte "</span>);
  Serial.print(tid);
  Serial.println(<span class="hljs-string">" mikrosekunder totalt"</span>);

  delay(<span class="hljs-number">100</span>);
}
</code></pre>
<p>Denne koden gjør akkurat det vi skrev om i introduksjonen. Den sender et lite
lydsignal (ved å skrive en liten puls til <code>sender</code>-pinnen) og venter på at
lydsignalet kommer tilbake (ved å kalle <code>pulseIn</code> på <code>ekko</code>-pinnen. Den kan da
gjøre akkurat det samme regnestykket som vi gjorde der, gange <code>tid</code> med
<code>hastighet</code> og dele på <code>2</code>.</p>
<p>Fordi <code>pulseIn</code> gir oss tiden i mikrosekunder (µs), som er en milliontedels
sekund, må vi dele på en 1.000.000, og fordi vi vil ha lengen i cm heller enn i
meter må vi gange med 100. For å slippe å gjøre dette hver gang har vi allerede
gjort det med variabelen <code>lydens_hastighet</code>. (340,29 m/s * 100 cm/m / 1.000.000
µs/s = 0,034029 cm/µs.)</p>
</section>
<section class="protip" id="seriellkonsoll">
<h2 class="protip" id="seriellkonsoll">Seriellkonsoll</h2>
<p>For å kunne lese hva vi skriver ut må du se på det som kalles et
seriellkonsoll. <code>Serial.print</code> og <code>Serial.println</code> får arduinoen til å skrive
til sin seriellkonsoll, som kan leses fra en pc koblet til arduinoen med USB
ledning. <code>print</code> skriver ut tekst eller tall. <code>println</code> gjør akkurat det samme,
og legger så til en linjeskift slik at neste <code>print</code> eller <code>println</code> havner på
en ny linje.</p>
<p>For å åpne seriellkonsollet går du til <strong>Tools -&gt; Serial Monitor</strong></p>
<p><figure><img src="serial.png" alt="Serieport"></figure></p>
</section>
<section class="challenge" id="utfordring">
<h2 class="challenge" id="utfordring">Utfordring</h2>
<ul>
<li>Klarer du å få en lysdiode til å lyse når noe er nærmere enn 20 cm?</li>
<li>klarer du å få en lysdiode til å lyse sterkere jo nærmere noe er (husk <code>PWM</code>-pinner)?</li>
</ul>
</section>
<section class="challenge" id="utfordring-vanskelig">
<h2 class="challenge" id="utfordring-vanskelig">Utfordring (Vanskelig)</h2>
<ul>
<li>Klarer du å få et 7-Segment Display til å si hvor nærme du er på en skala fra
0-9 (husk <code>map</code>-funksjonen og oppgaven <a href="../7_segment_display/7_segment_display.html">7-Segment Display</a>)?</li>
</ul>
</section>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Problem med Arduino: Ultralydsensor&amp;body=Oppgavens kildekode: https://github.com/kodeklubben/oppgaver/tree/master/src/arduino/ultralydsensor" class="issue">Rapporter et problem</a><a href="https://github.com/kodeklubben/oppgaver/tree/master/src/arduino/ultralydsensor" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong>Lisens:</strong></p><a rel="license" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong>Forfatter</strong></p><p>Martin Ertsås &amp; Morten Minde Neergaard</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 class="modal-title">Hei der!</h4></div><div class="modal-body"><p>Ser ut som dette er ditt første besøk, vil du ha en omvisning?</p></div><div class="modal-footer"><button class="btn btn-success">Ja!</button><button data-dismiss="modal" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>(function(i,s,o,g,r,a,m){i['GoogleAnalyticsObject']=r;i[r]=i[r]||function(){
(i[r].q=i[r].q||[]).push(arguments)},i[r].l=1*new Date();a=s.createElement(o),
m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','//www.google-analytics.com/analytics.js','ga');
ga('create', 'UA-67775835-1', 'auto');
ga('send', 'pageview');</script></body></html>