<html><head><meta charset="utf-8"/><meta name="viewport" content="width=device-width, initial-scale=1"/><title>Ta ballen | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative (url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span>Forside</span></a><span>&nbsp;/&nbsp;</span><img src="../logo-black.png"/><a href="..">App Inventor</a></div><a title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" placeholder="Søk" class="form-control"/></form></div></div><div class="search"><h1>Søkeresultat</h1><div class="results"></div></div><div class="col-xs-12"><header class="clearfix"><img src="../logo-black.png" class="logo hidden-xs"/><h1 class="title">Ta ballen</h1><div class="lesson-icons"><div class="level"><img title="Nivå 2" src="../../assets/img/level2.png"/><span>Nybegynner</span></div><a href=".." class="course"><img src="../logo-white.png"/><span>App Inventor</span></a><div class="pdf"><a href="/appinventor/ta_ballen/ta_ballen.pdf" title="Last ned PDF"><span class="icon"></span><span class="text">PDF</span></a></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>Nå skal vi lage en app som heter <code>Ta ballen</code>. For å lage denne appen så forutsetter vi at vi vet hvordan
<em>MIT App Inventor</em> fungerer fra
<a href="http://kodeklubben.github.io/appinventor/introduksjon/introduksjon.html">tidligere oppgavesett</a>, og kan
utføre instruksjoner uten å få alt forklart i detalj. Denne appen går ut på at en ball spretter frem
og tilbake på skjermen, og du vinner ved å trykke på ballen med fingeren din. Dess kjappere du klarer
å treffe ballen, dess flere poeng får du. Dette er en ganske enkel app, men det er mulig å utvide
appen etter egne ønsker etterpå.</p>
<p><figure><img src="introduksjon.png" alt=""></figure></p>
</section>
<section class="activity" id="steg-1-opprette-spillskjerm">
<h1 class="activity" id="steg-1-opprette-spillskjerm">Steg 1: Opprette spillskjerm</h1>
<p>Det første vi skal gjøre er å opprette en spillskjerm, og legge til en klokke og en ball.</p>
<section class="check" id="sjekkliste">
<h2 class="check" id="sjekkliste">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_0" disabled="true"><label for="cbx_0"> Starte nytt prosjekt og gi det navn <code>TaBallen</code>.</label></p>
</li>
<li class="task-list-item">
<p><input type="checkbox" id="cbx_1" disabled="true"><label for="cbx_1"> Du har nå kommet til en skjerm som heter <code>Screen1</code>. Lag en ny skjerm ved navn <code>Spill</code> ved å
trykke på <strong>Add Screen</strong>.</label></p>
</li>
<li class="task-list-item">
<p><input type="checkbox" id="cbx_2" disabled="true"><label for="cbx_2"> Gå til <strong>Drawing and Animation</strong> i <strong>Palette</strong>-menyen og legg til <strong>Canvas</strong> og <strong>Ball</strong>.
OBS! <strong>Ball</strong> må slippes inni <strong>Canvas</strong> på skjermen for at den skal bli lagt til.</label></p>
</li>
<li class="task-list-item">
<p><input type="checkbox" id="cbx_3" disabled="true"><label for="cbx_3"> Sett både <code>Height</code> og <code>Width</code> på <strong>Canvas</strong> til <code>Fill parent</code>.</label></p>
</li>
<li class="task-list-item">
<p><input type="checkbox" id="cbx_4" disabled="true"><label for="cbx_4"> Gå til <strong>Sensors</strong> i <strong>Palette</strong>-menyen og legg til <strong>Clock</strong>.</label></p>
</li>
<li class="task-list-item">
<p><input type="checkbox" id="cbx_5" disabled="true"><label for="cbx_5"> Til slutt kan du velge en passende farge og radius til ballen, samt farge til bakgrunnen.
Et eksempel på hvordan det kan se ut er:</label></p>
<p><figure><img src="spill.png" alt=""></figure></p>
</li>
</ul>
</section>
</section>
<section class="activity" id="steg-2-programmere-spillet">
<h1 class="activity" id="steg-2-programmere-spillet">Steg 2: Programmere spillet</h1>
<p>Nå skal vi programmere spillet. Dette gjør vi ved å opprette flere funksjoner for å sjekke tiden
og poengene i spillet når ballen blir trykket på. Vi må også bestemme hvordan ballen skal bevege
på seg i spillet.</p>
<section class="check" id="sjekkliste-2">
<h2 class="check" id="sjekkliste-2">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_6" disabled="true"><label for="cbx_6"> Nå er vi fortsatt på <code>Spill</code>-skjermen, og skal kode selve spillet. Trykk først på <code>Blocks</code> for å bytte
til koding.</label></p>
</li>
<li class="task-list-item">
<p><input type="checkbox" id="cbx_7" disabled="true"><label for="cbx_7"> Det første vi må gjøre er å lage en ny variabel ved navn <code>Clock</code> som vi gir verdien <code>0</code>,
slik at vi kan passe på tiden i spillet, og dermed også poengsummen.</label></p>
</li>
<li class="task-list-item">
<p><input type="checkbox" id="cbx_8" disabled="true"><label for="cbx_8"> Når vi lager et spill, så må vi ofte gjøre en del instillinger før selve spillet kan starte. Det må vi
også gjøre her. Vi ønsker at ballen skal starte på en tilfeldig posisjon på skjermen, slik at det ikke
blir så lett å ta den med en gang. Vi vil også at den skal bevege seg i en tilfeldig retning, og ha
en tilfeldig fart. Vi ønsker også at vi skal få <code>10</code> sekunder på oss til å fange ballen før spillet er over,
og at vi får ekstra masse poeng dersom vi klarer å ta ballen før tiden er ute. OBS! Timeren tar imot
millisekunder, så <code>10</code> sekunder er det samme som <code>10000</code> millisekunder i koden. Koden for dette kan se slik ut:</label></p>
<p><figure><img src="init.png" alt=""></figure></p>
</li>
<li class="task-list-item">
<p><input type="checkbox" id="cbx_9" disabled="true"><label for="cbx_9"> For å sjekke om tiden er ute så trykker vi på <strong>Clock1</strong> og henter <code>when Clock1.Timer - do</code> og legger inn
<code>close screen with value result</code> og tallet <code>0</code>.</label></p>
</li>
<li class="task-list-item">
<p><input type="checkbox" id="cbx_10" disabled="true"><label for="cbx_10"> Vi må også passe på at ballen ikke spretter ut av skjermen, og det gjør vi ved å legge til
<code>when Ball1.EdgeReached - do</code>. Inni denne blokken setter vi <code>call Ball1.Bounce - edge</code> og <code>get edge</code>.</label></p>
</li>
<li class="task-list-item">
<p><input type="checkbox" id="cbx_11" disabled="true"><label for="cbx_11"> Nå har vi kommet til det aller viktigste: hvordan vi kan vinne! Da ønsker vi at vi vinner ved å trykke på
ballen kjappest mulig. Vi sa at tiden vi fikk er <code>10</code> sekunder, som igjen er <code>10000</code> millisekunder, slik som
vist i bildet ovenfor. Vi skal da få <code>10000</code> poeng dersom vi klarer å ta ballen med en gang, også blir vi
trukket <code>1</code> poeng for hvert millisekund som går. Det vil da se slik ut:</label></p>
<p><figure><img src="victory.png" alt=""></figure></p>
</li>
<li class="task-list-item">
<p><input type="checkbox" id="cbx_12" disabled="true"><label for="cbx_12"> For å kunne gå tilbake til forsiden så legger vi inn en blokk som sier <code>when Spill.BackPressed - do</code>
fra <strong>Screen1</strong>. Inne i denne blokken plasserer vi <code>open another screen screenName</code> som er koblet
med teksten <code>Screen1</code>.</label></p>
</li>
<li class="task-list-item">
<p><input type="checkbox" id="cbx_13" disabled="true"><label for="cbx_13"> Dersom du ønsker å endre på farten til ballen eller hvor lenge spillet skal vare så kan du fint
gjøre det ved å endre på instillingene vi satt før spillet starter. Da er spillet klart, men vi
har fremdeles noen ting vi må fikse før appen er helt ferdig.</label></p>
</li>
</ul>
</section>
</section>
<section class="activity" id="steg-3-designe-menyen">
<h1 class="activity" id="steg-3-designe-menyen">Steg 3: Designe menyen</h1>
<p>Nå vi starter appen, så kommer vi til en meny. Der skal vi vise poengsummen fra spillet,
og ha muligheten til å starte spillet på nytt.</p>
<section class="check" id="sjekkliste-3">
<h2 class="check" id="sjekkliste-3">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_14" disabled="true"><label for="cbx_14"> Gå tilbake til <code>Screen1</code> og <code>Designer</code>.</label></p>
</li>
<li class="task-list-item">
<p><input type="checkbox" id="cbx_15" disabled="true"><label for="cbx_15"> Legg til en <strong>Label</strong> øverst hvor du skriver <code>Ta ballen!</code>. La teksten være midtstilt og labelen fylle bredden.</label></p>
</li>
<li class="task-list-item">
<p><input type="checkbox" id="cbx_16" disabled="true"><label for="cbx_16"> Legg så til to knapper, <strong>Button</strong>, en med tekst <code>SPILL</code> og en ved navn <code>CREDITZ</code>. Gi også knappene de samme
navnene som i teksten, slik at det vises under <strong>Components</strong>. La også knappene være midstilt og dekke
bredden på skjermen.</label></p>
</li>
<li class="task-list-item">
<p><input type="checkbox" id="cbx_17" disabled="true"><label for="cbx_17"> Under <strong>Layout</strong> i <strong>Palette</strong>-menyen finner du <strong>HorizontalArrangement</strong>, som du legger til på skjermen.
Inne i denne legger du til to nye labels. La den ene ha teksten <code>Rekord</code> og være plassert til venstre.
La den andre være uten tekst, fylle bredden og plasser teksten til høyre. <strong>Components</strong> ser nå slik ut:</label></p>
<p><figure><img src="components.png" alt=""></figure></p>
</li>
<li class="task-list-item">
<p><input type="checkbox" id="cbx_18" disabled="true"><label for="cbx_18"> Til slutt fikser du på hvordan <strong>Screen1</strong> skal se ut. Legg gjerne til et bilde, endre bakgrunnsfarge,
skriftstørrelse eller andre ting slik at den ser ut som du ønsker. Et eksempel på hvordan det kan se ut er:</label></p>
<p><figure><img src="screen.png" alt=""></figure></p>
</li>
</ul>
</section>
</section>
<section class="activity" id="steg-4-programmere-menyen">
<h1 class="activity" id="steg-4-programmere-menyen">Steg 4: Programmere menyen</h1>
<p>Nå som menyen er designet ferdig, er vi nødt til å programmere den slik at noe skjer når vi trykker på knappene.</p>
<section class="check" id="sjekkliste-4">
<h2 class="check" id="sjekkliste-4">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_19" disabled="true"><label for="cbx_19"> Nå er vi fortsatt på <code>Screen1</code>-skjermen, men skal programmere meny-knappene våre. Trykk først på <code>Blocks</code>
for å bytte til koding.</label></p>
</li>
<li class="task-list-item">
<p><input type="checkbox" id="cbx_20" disabled="true"><label for="cbx_20"> Først må vi lage en ny variabel ved navn <code>Score</code> som vi gir verdien <code>0</code>.</label></p>
</li>
<li class="task-list-item">
<p><input type="checkbox" id="cbx_21" disabled="true"><label for="cbx_21"> Så må vi sørge for at vi skifter skjerm når vi trykker på knappene. Trykk på <strong>SPILL</strong> og hent frem blokken som
heter <code>When SPILL.Click - do</code>, og så hente frem blokken <code>open another screen screenName</code> fra <strong>Control</strong> og
fest på teksten <code>Spill</code>. Gjør så det samme for <code>Creditz</code>.</label></p>
</li>
<li class="task-list-item">
<p><input type="checkbox" id="cbx_22" disabled="true"><label for="cbx_22"> For å kunne avslutte appen så legger vi inn en blokk som sier <code>when Screen1.BackPressed - do</code> fra <strong>SPILL</strong>.
Inne i denne blokken plasserer vi <code>close application</code>.</label></p>
</li>
<li class="task-list-item">
<p><input type="checkbox" id="cbx_23" disabled="true"><label for="cbx_23"> Så bestemmer vi poengsummen ved start ved <code>when Screen1.Initialize - do</code>, og <code>set Label3.Text to</code> knyttet
til <code>get global Score</code>.</label></p>
</li>
<li class="task-list-item">
<p><input type="checkbox" id="cbx_24" disabled="true"><label for="cbx_24"> Til slutt skal vi lage en mer avansert blokk som sjekker om din nye poengsum er bedre enn tidligere poengsummer
etter endt spill. Den blokken vil da se slik ut:</label></p>
<p><figure><img src="result.png" alt=""></figure></p>
</li>
</ul>
</section>
</section>
<section class="activity" id="steg-5-opprette-krediteringskjerm">
<h1 class="activity" id="steg-5-opprette-krediteringskjerm">Steg 5: Opprette krediteringskjerm</h1>
<p>Når vi har laget en app så er det litt gøy at det står hvem som har laget den,
og det skal vi nå lage en egen skjerm for å vise.</p>
<section class="check" id="sjekkliste-5">
<h2 class="check" id="sjekkliste-5">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_25" disabled="true"><label for="cbx_25"> Lag en ny skjerm ved navn &quot;Creditz&quot;.</label></p>
</li>
<li class="task-list-item">
<p><input type="checkbox" id="cbx_26" disabled="true"><label for="cbx_26"> Legg til en <strong>Label</strong> hvor du skriver at <code>Denne appen er laget av ...</code>, etterfulgt av navnet ditt.
Det kan også være passende å legge til et bilde, enten av deg selv eller noe annet kult.</label></p>
</li>
<li class="task-list-item">
<p><input type="checkbox" id="cbx_27" disabled="true"><label for="cbx_27"> For å kunne gå tilbake til forsiden så må vi bytte til <code>Blocks</code>, hvor vi legger inn en blokk som sier
<code>when Creditz.BackPressed - do</code> fra <strong>Screen1</strong>. Inne i denne blokken plasserer vi
<code>open another screen screenName</code> som er koblet med <code>Screen1</code>.</label></p>
</li>
</ul>
</section>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Problem med App Inventor: Ta ballen&amp;body=Oppgavens kildekode: https://github.com/kodeklubben/oppgaver/tree/master/src/appinventor/ta_ballen" class="issue">Rapporter et problem</a><a href="https://github.com/kodeklubben/oppgaver/tree/master/src/appinventor/ta_ballen" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong>Lisens:</strong></p><a rel="license" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong>Forfatter</strong></p><p>Tjerand Silde</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 class="modal-title">Hei der!</h4></div><div class="modal-body"><p>Ser ut som dette er ditt første besøk, vil du ha en omvisning?</p></div><div class="modal-footer"><button class="btn btn-success">Ja!</button><button data-dismiss="modal" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>(function(i,s,o,g,r,a,m){i['GoogleAnalyticsObject']=r;i[r]=i[r]||function(){
(i[r].q=i[r].q||[]).push(arguments)},i[r].l=1*new Date();a=s.createElement(o),
m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','//www.google-analytics.com/analytics.js','ga');
ga('create', 'UA-67775835-1', 'auto');
ga('send', 'pageview');</script></body></html>